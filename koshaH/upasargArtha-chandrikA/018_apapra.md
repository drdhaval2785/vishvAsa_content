+++
title = "०१८ अपप्र"

+++

## इ
- {अपप्रे}
- इ (इण्-गतौ)।
- 'अपास्मात् प्रेयात्' (ऋ॰१०.११७.४)। **अस्मादपृणतः सख्युरपेयादर्थी। तत्सन्निधिं सन्त्यज्यान्यत्र गच्छेदित्याह।**
- 'तेऽसदमूषिवांसोऽपप्रयन्ति' (श॰ब्रा॰१२.४.४.७)। **दूरं प्रस्थिता भवन्तीत्यर्थः।**
- 'विश्वे देवा अग्निहोत्रं जुह्वतो गृहानागच्छन्ति स यस्यानुद्धृतमागच्छन्ति तस्माद् देवा अपप्रयन्ति' (श॰ब्रा॰२.३.१.७)। **अपहाय प्रतिष्ठन्त इत्याह।**
- 'अप प्रागात्तम आ ज्योतिरेति' (ऋ० १।११३।१६)। **अपप्रागात् दूरमपासरत्।**

## जन्
- {अपप्रजन्}
- जन् (जनी-प्रादुर्भावे)।
- 'स्त्रीणामपप्रजातानाम्' (सुश्रुते उत्तर॰३९.७४)। **अपप्रजाता=अवतोका।**
- 'स्त्रीणामपप्रजातानां प्रजातानां तथाऽहितः' (सुश्रुत० नि० ९।२०)। **अपप्रजातानां पतितगर्भाणाम्। प्रजातानां प्रसूतानाम्।**

## वस्
- {अपप्रवस्}
- वस् (वस निवासे)।
- 'यदग्नीनाधायाथाप प्रवसति' (जै० ब्रा० १।२०)।
**प्रशब्दः प्रागेव विप्रकर्षमाह, तस्य भूयस्त्वविवक्षयाऽपशब्दप्रयोगः। दूरतरं गतो भवतीत्यर्थः।**
