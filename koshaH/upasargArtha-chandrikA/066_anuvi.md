+++
title = "०६६ अनुवि"

+++

## इ
### अनुवी
- इ (इण् गतौ)।
- 'अग्ने र्दहतो धूम उदेत्यानुव्येति' (तै० ब्रा० १।५।१०।४)। **अनुव्येति अनुक्रमेण विविधं व्याप्नोति।**

## ईक्ष्
### अनुवीक्ष्
- ईक्ष् (ईक्ष दर्शने)।
- 'एवं स तां हेतुभिरानुवीक्ष्य सीतेयमित्येव निविष्टबुद्धिः। संलीय तस्मिन्निषसाद वृक्षे' (रा० ५।१९।३४)॥ **अनुवीक्ष्य=परीक्ष्य। आर्षो दीर्घः।**

## ऊह्
### अनुव्यूह्
- ऊह् (ऊह वितर्के)।
- 'अथानुव्यूहति' (श० ब्रा० ३।५।१।३३)। **इदानीं स (मृदं) वियुङ्क्ते पृथक्करोतीत्याह।**
- 'वैश्वानर्यर्चा चितावनुव्यूहति' (सत्या० श्रौ० २३।२।२९)। **अनुव्यूहति प्रसारयति।**

## क्रम्
### अनुविक्रम्
- क्रम् (क्रमु पादविक्षेपे)।
- 'प्रजापतेर्वा एष विक्रमाननुविक्रमते य उपहरति' (अथर्व० ९।६।२९)। **अनुः पश्चादर्थे। अन्यत्समानम्।**
- 'तमहमनुव्यक्रंसि' (शां० श्रौ० ४।१२।३)। **पश्चात्पादं व्यहरमित्याह। विहरणं चरणन्यासः।**

## चर्
### अनुविचर्
- चर् (चर गतिभक्षणयोः)।
- 'लोकानुग्रहार्थमनुविचरन्' (अवदा० जा० २३)। **देशाद् देशान्तरं परिभ्रमन् इत्यर्थः।**

## चल्
### अनुविचल्
- चल् (चल कम्पने)।
- 'तमितिहासश्च पुराणं च गाथाश्च नाराशंसीश्चानुव्यचलन्' (अथर्व० १५।३।११)। **अनुव्यचलन्=अनुप्रातिष्ठन्त।**

## धा
### अनुविधा
- धा (डुधाञ् धारणपोषणयोः)।
- 'आनुपूर्व्ये हविषा दैवत उच्चैरुपांशुतायामध्वर्युमनुविदधीत' (शां० श्रौ० १३।१।३)। **अध्वर्युमनुविदधीत=अध्वर्युं विज्ञापयेत्, विधेयं वेदयेदित्यर्थः। न चाद्यत्वे कश्चिद् व्यवहरति, केवलमृषिसम्प्रदाय इति कृत्वा याज्ञिकाः शास्त्रेणानुविदधते (अप्रयुक्ते दीर्घसत्रवद् इति वार्त्तिके भाष्ये)। शास्त्रेणानुविदधते=शास्त्रेणान्वाचक्षते।**
- 'अर्क एव तदर्क्यमनुविधीयते' (तै० सं० ५।३।४)। **पश्चाद् विधीयते सम्पाद्यते निर्वर्त्यते संभ्रियते। उपतिष्ठति तिष्ठन्तं गच्छन्तमनुगच्छति।**
- 'करोति कुर्वतः कर्म च्छायेवानुविधीयते' (भा० ६।७५३)॥
- 'आत्मनो मतमुत्सृज्य तं लोकोऽनुविधीयते' (भा० शां० ९३।२८)। **अनुविधीयते=अनुसरति।**
- 'इन्द्रियाणां हि चरतां यन्मनोऽनुविधीयते' (गीता २।६७)। **अनुविधीयते=अनुगं क्रियते।**
- 'तं चैव धर्मं पौराणम्… अद्याप्यनुविधीयन्ते' (भा० आदि० १२२।६)। **अनसरन्तीत्यर्थः।**
- 'वृत्तिं च तेभ्यो (पुत्रेभ्यः) ऽनुविधाय कांचित्' (भा० उ० ३७।३९)। **अनुविधाय=संविविधाय=प्रकल्प्य।**
- 'सा स्त्री यानुविधायिनी' (हितोप० २।१३४)। **अनुविधायिनी=वचनकरी=वशंवदा=आश्रवा।**
- 'भवितव्यतानुविधायीनीन्द्रियाणि' (विक्रम०)। **भवितव्यतानुसारीणि। भवितव्यताया अविरोधेन स्वं स्वं व्यापारं कुर्वन्तीन्द्रियाणीत्याह।**
- 'तथापि मर्त्यानुविधस्य वर्ण्यते' (भा० पु० १०।५०।३०)। **अनुविधत्तेऽनुवर्तत इत्यनुविधो भक्तः। अन्यत्र दुर्लभोऽयं शब्दः। भागवतकारस्य त्वप्रयुक्तप्रयोगः शीलम्।**
- 'पदमनुविधेयं च महताम्' (भर्तृ० २।२८)। **अनुसार्यमित्यर्थः।**
- 'प्रतीयमानसादृश्योप्यस्ति सोऽनुविधीयते' (काव्यादर्शे २।१८९)। **अनुविधीयते=अनुपदं व्याख्यायते।**
- 'तथेन्द्रियाणि परशरीरावेशे चित्तमनुविधीयन्ते' (यो० सू० ३।३८ भा०)। **अनुविधीयन्तेऽनुगमनेनानुकुर्वन्ति।**
- 'निमित्तत्वं च स्वान्वयव्यतिरेकानुविधाय्यवश्यानुष्ठानवत्वम्' (भाट्टदी० २।४।१)। **अनुविधायि=अनुसारि।**
- 'कारणानुविधायित्वात् कार्याणान्तत्समागता' (अष्टाङ्ग० शारीर० १।४)। **उक्तोऽर्थः।**

## धाव्
### अनुविधाव्
- धाव् (धावु गतिशुद्ध्योः)।
- 'तस्येमां (पृथिवीं) लोहितमनुव्यधावत्' (काठक० ३१।८)। **अनुव्यधावत्=अनुन्यस्यन्दत।**
- 'अनु गात्रा विधावतु' (ऋ० ८।१७।५)। **गात्राण्यनुविधावतु सोमः, गात्रेषु सञ्चरत्वित्याह।**

## नद्
### अनुविनद्
- नद् (णद शब्दे)।
- 'ततः स तेषां रुदतां महात्मनां भुवं च खं चानु विनादयन्स्वनः' (रा० २।१०३।४०)। **सुतमां प्रतिध्वनयन्नित्यर्थः।**

## नश्
### अनुविनश्
- नश् (णश अदर्शने)।
- 'प्रजाश्च तस्य क्षीयन्ते ततः सोऽनुविनश्यति' (भा० शां० ९०।३८)। **सह नश्यति समं वा नश्यतीत्याह।**
- 'कामानुसारी पुरुषः कामाननुविनश्यति' (भा० १२।६५३३)। **उक्तोऽर्थः।**
- 'विज्ञानघन एवैतेभ्यो भूतेभ्यः समुत्थाय तान्येवानुविनश्यति' (बृ० उ० २।४।१२)। **अनुविनश्यति=तत्रैव लीयते।**

## प्लु
### अनुविप्लु
- प्लु (प्लुङ् गतौ)।
- 'ततस्तान् देवा (इन्द्रियाणि) अनुविप्लवन्ते' (भा० उ० ४२।८)। **अनुविप्लवन्तेऽनूत्क्रामन्ति।**

## वा
### अनुविवा
- वा (वा गतिगन्धनयोः)।
- 'सर्वा दिशोऽनुविवाति' (तै० ब्रा० २।३।९।६)। **अनुकूलः सन् विशेषेण संचरतीत्याह।**

## ली
### अनुविली
- ली (लीङ् श्लेषणे)।
- 'यथा सैन्धवखिल्य उदकमेवानुविलीयते' (श० ब्रा० १४।५।४।१२)। **अनुः क्रममाह, विश्च विशेषम् । द्रवीभूयोदकमेवानुप्रविशतीत्याह।**

## सद्
### अनुविषद्
- सद् (षद्लृ विशरणगत्यवसादनेषु)।
- 'अथ यत्रैतदाकाशमनुविषण्णं चक्षुः' (छां० उ० ८।१२।५)। **अनुगतम् इति कश्चित्।**
- 'अथ यत्रैतदाकाशमनुविषण्णं चक्षुः' (छां० उ० ८।१२।४)। **अनुविषण्णमनुषक्तम्।**

## सि
### अनुविषि
- सि (षिञ्)।
- 'अपश्यन्तोऽनुविषयं भुञ्जते विघसाशिनः' (भा० शां० २८७।४०)। **अनुविषयः=रसः=आस्वादः।**

## सृज्
### अनुविसृज्
- सृज् (सृज विसर्गे)।
- 'तस्या अनुविसृज्य कृशानुः सोमपालः सव्यस्य पदो नखमच्छिदत्' (ऐ० ब्रा० ३।२६)। **अनुः पश्चादर्थे।**
