<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>संस्कृते विश्वासटिप्पन्यः  | १३४ अति</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.95.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/sanskrit/koshaH/upasargArtha-chandrikA/134_ati/" rel="alternate" type="application/rss+xml" title="संस्कृते विश्वासटिप्पन्यः" />
    <link href="/sanskrit/koshaH/upasargArtha-chandrikA/134_ati/" rel="feed" type="application/rss+xml" title="संस्कृते विश्वासटिप्पन्यः" />

    <meta property="og:title" content="१३४ अति" />
<meta property="og:description" content="अर्ज्  अर्ज् (अर्ज षर्ज अर्जने, अर्ज प्रतियत्ने)। &lsquo;स्वस्ति हैनमत्यर्जन्ति स्वर्गं लोकर्माभ&rsquo; (ऐ० ब्रा० १।११)। अत्यर्जन्ति गमयन्ति प्रापयन्ति। अतिः सौष्ठव इति षड्गुरु०। अतिशब्दः क्षिप्रार्थ इति गोविन्दस्वामी। &lsquo;अति नोर्जस्याकाशं नः कुर्विति&rsquo; ( )। अवकाशं नः प्रापयेत्याह।  अर्ह्  अर्ह् (अर्ह पूजायाम्)। &lsquo;बृहस्पते अति यदर्यो अर्हति&rsquo; (तै० सं० १।८।२२।२)। अत्यर्हति=अतिक्रम्यार्हति।  अश्  अश् (अश भोजने)। &lsquo;अहं पतीन्नातिशये नात्यश्ने नातिभूषये&rsquo; (भा० वन० २३३।३८) नात्यश्ने=नात्यश्नामि नातिक्रम्याश्नामीत्याह। यावन्मे पतयो भुक्ता भवन्ति तावदेव भुञ्जे, न ततः प्राग् इति भावः। &lsquo;यद्यु अश्नाति देवानत्यश्नाति&rsquo; (श० ब्रा० १।१।१।९)। उक्तोऽर्थः।  अस्  अस् (अस भूवि)। &lsquo;श्रिया समानाँ अति सर्वान्त्स्याम&rsquo; (अथर्व० ११।१।१२)। अतिष्याम अभिभवेमेत्यर्थः।  अस्  अस् (असु क्षेपणे)। &lsquo;बहुभिश्चैकमत्यस्यन्नेकेन च बहूञ्जनान्। विनिर्योक्ष्याम्यहं बाणान्नृवाजिगजमर्मसु&rsquo; (रा० २।२३।३७)॥ अत्यस्यन् पराभावयन्, पराणुदन्। &lsquo;तुहिनात्यस्तः&rsquo; (पा० २।१।२४ सूत्रवृत्तौ)। हिममतिक्रमित इत्यर्थः। &lsquo;द्व्यहात्यासं गाः पाययति&rsquo; (पा० ३।४।५७ सूत्रे वृत्तौ)। अत्यसनेनातिक्रमणेन गवां पानक्रियां विच्छिनत्ति। अद्य पाययित्वा द्व्यहमतिक्रम्य पुनः पाययतीत्यर्थः।  आप्  आप् (आप्लृ व्याप्तौ)। &lsquo;राद्धिः प्राप्तिः समाप्तिर्व्याप्तिर्मह एधतुः। अत्याप्तिरुच्छिष्टे&rsquo; (अथर्व० ११।७।२२)। अतिक्रान्ताऽऽप्तिरत्याप्तिः।  इ  इ (इण् गतौ)। &lsquo;अत्येति रजनी या तु सा न प्रतिनिवर्तते&rsquo; (रा० २।१०५।१९)। अत्येति अतिक्रामति विगच्छति। एतद्रुद्रावसं तेन परो मूजवतोऽतीहि (वा० सं० ३।६१)। अतीहि अतिक्राम। अवसं भोजनम्। &lsquo;अवश्यकरणीये च मा त्वां कालोऽत्यगादयम्&rsquo; (भा० आदि० १५९।१६)। अकृतार्थं त्वा मातिक्रमीत्, मा हासीत्। &lsquo;अत्यन्याँ अगां नान्याँ उपागाम्&rsquo; (वा० सं० ५।४२)। अत्यगां पर्यहार्षमुपैक्षिषि। &lsquo;अत्यगान्मायां देवानाम्&rsquo; (भा० पु० ९।२०।२७)। आत्मानं देवानां मायायाः पर्यहार्षीत्, अरक्षीदित्यर्थः। &lsquo;प्राप्तकालमिदं मन्ये मा त्वं दुर्योधनात्यगाः&rsquo; (भा० उ० १२५।२६)। मातिहासीरित्यर्थः। &lsquo;न चैनमत्यगाद् वह्निर्वेलामिव महोदधिः&rsquo; (भा० सभा० ३१।५३)। एनं सहदेवं (सैन्यस्याभिमुखे स्थितम्) अतिक्रम्य सैन्यं न ददाहेत्यर्थ इति नील०। &lsquo;एवं मे वसतो राजन्नेष कालोऽत्यगाद् दिवि&rsquo; (अर्जुन० ४।६२)। अत्यगात् अत्यक्रमीत्, व्यगात्। &lsquo;नात्येति कालो यज्ञस्य यथाऽयं मम राघव&rsquo; (रा० १।१९।१८)। नात्येति नातिक्रामति, नातियाति। &lsquo;अथ या अष्टाविष्टका अतियन्ति&rsquo; (श० ब्रा० ८।५।३।७)। अतिरिक्ता भवन्तीत्याह। &lsquo;नदं न भिन्नममुया शयानं मनो रुहाणा अति यन्त्यापः&rsquo; (ऋ० १।३२।८)। अतियन्ति उपरि प्लवन्ते। &lsquo;अतीयात्सागरो वेलां न प्रतिज्ञामह पितः&rsquo; (रा० २।११२।१८)। अतीयात् अतिलङ्घेत। वेलां मर्यादां भिन्द्यादित्यर्थः। &lsquo;केनात्यगाद्राजा व्याधिना&rsquo; (रा० २।७२।२९)। अत्यगात् अमृत, मृतिमापत्। &lsquo;मा मे वाङ् नाभिमतिगाः&rsquo; (का० श्रौ० ९।१२।४)। &lsquo;सुपर्ण इव वेगेन पक्षिराडत्यगाच्चमूम्&rsquo; (भा० द्रोण० १२८।१०)। अत्यगात् अतिक्रम्यागात्। &lsquo;स्थातव्यं ते नयनविषयं यावदत्येति भानुः&rsquo; (मेघ० ३६)। नयनगोचरतां नातिक्रामतीत्यर्थः। &lsquo;स हि देवोऽत्यगात् देवांस्तपसा विक्रमेण च&rsquo; (भा० सौ० ६।३४)। अत्यगात् अत्यशेत। &lsquo;तद्धि (अग्निहोत्रम्) पवित्रं नात्येति&rsquo; (भा० श्रौ० ६।८।१८)। पवित्रं नक्तकः। अग्निहोत्रपयो नक्तकान्न बहिः स्रवतीत्यर्थः। &lsquo;अद्वारेण च नातीयाद् ग्राम वा वेश्म वा वृतम्&rsquo; (मनु० ४।७३)। नातीयात् न प्रविशेत्। &lsquo;असन्निवृत्त्यै तदतीतमेव (शा० ६।१०)। अतीतमतिक्रान्तम्। &lsquo;सब्रह्मचारिण्येकाहमतीते क्षपणं स्मृतम्&rsquo; (मनु० ५।७१)। अतीते मृते। क्षपणं लङ्घनम्। &lsquo;अप्रजायामतीतायां भर्तुरेव तदिष्यते&rsquo; (मनु० ९।१९६)। अतीतायां मृतायामुपरतायाम्। &lsquo;ततस्तु पूषतेऽतीते स राजा द्रुपदोऽभवत्&rsquo; (भा० आदि० १६६।८)। &lsquo;अतीतमाज्ञाय तु पार्थिवर्षभम्&rsquo; (रा० २।६५।२९)। उक्तोऽर्थः। &lsquo;कैर्लिङ्गस्त्रीन्गुणानेतानतीतो भवति प्रभो&rsquo; (गीता० १४।२१)। &lsquo;सोऽन्तः पुरमतीत्यैव स्त्रियस्ता वाक्यमब्रवीत्&rsquo; (रा० २।३४।११)। अतीत्यैव अतिवेगेन प्राप्यैव। &lsquo;न दिष्टमर्थमत्येतुमीशो मर्त्यः कथंचन&rsquo; (भा० वन० १३५।५५)। अत्येतुं परिहर्तुम्। &lsquo;स्रोतोवहां पथि निकामजलामतीत्य&rsquo; (शा० ६।१६)। अतीत्य अतिक्रम्य विहाय। &lsquo;अतीत्य हि गुणान्सर्वान् स्वभावो मूर्ध्नि वर्तते&rsquo; (हितोप० १।१८)। अतीत्य=अतिशय्य। &lsquo;तपात्यये&rsquo; (कू० ४।४४)। निदाघान्त इत्यर्थः। &lsquo;प्राणानामेव चात्यये&rsquo; (मनु० ५।२७)। अत्ययः संशयः। अत्ययशब्दो मुख्यया वृत्त्या नाशमाह। गौण्या तु तत्कारणे संकट उपचर्यते। &lsquo;प्राणात्यये च सम्प्राप्ते&rsquo; (याज्ञ० १।१७९)। &lsquo;न नर्मयुक्तमनृतं हिनस्ति न स्त्रीषु राजन्न विवाहकाले। प्राणात्यये सर्वधनापहारे पञ्चानृतान्याहुरपातकानि&rsquo; (भा० आदि० ८२।१६)॥ उक्तोऽर्थः। &lsquo;क्षत्रियस्यात्यये दण्डो भागाद् दशगुणो भवेत्&rsquo; (मनु० ८।२४३)। अत्ययोऽपराधः। &lsquo;दाप्योऽष्टगुणमत्ययम्&rsquo; (मनु० ८।४००)। अत्ययो दण्डः। &lsquo;साहसस्तेयपारुष्यगोभिशापात्यये&rsquo; (याज्ञ० २।१२)। अत्ययः प्राणधनातिपातः। &lsquo;पितुरत्ययात्&rsquo; (दशकु० ६४)। अत्ययो मृत्युः। &lsquo;नानात्ययानां वृक्षाणां रसान् समवहारमेकतां रसं गमयन्ति&rsquo; (छां० उ० ६।३।१)। अत्ययो गतिः स्वभावः। &lsquo;बहव इमेस्मिन्पुरुषे कामा नानात्ययाः&rsquo; (छां० उ० ४।१०।३)। नानात्यया नानानर्थावहा इत्यर्थः। &lsquo;वारणं (शङ्कुम्) पश्चादघं ये वारयाता इति वृत्रशङ्कुं दक्षिणतोऽघस्यैवानत्ययाय&rsquo; (श० ब्रा० १३।८।४।१)। अत्ययो वृद्धिः। यथा नातः पर वर्धेत तथेत्यर्थः। &lsquo;क्षुरस्य धारा निशिता दुरत्यया&rsquo; (कठ० उ० १।३।१४)। अत्यय उपरिपादन्यासः। दुःखोत्ययो यस्याः सा। &lsquo;बुद्धिश्च ते लोकैरपि दुरत्यया&rsquo; (रा०)। दुरत्यया, दुरवगमा, दुरासदा।** &lsquo;राजा (=सोमः) पवित्रमत्येति&rsquo; (ऋ० ९।८५।९)। दशापवित्रमतिक्रम्य गच्छति। &lsquo;ब्रह्मा देवानां पदवीः कवीनामृषिर्विप्राणां महिषो मृगाणाम्। श्येनो गृध्राणां सोमः पवित्रमत्येति रेभन्&rsquo; (तै० स० ३।४।११)॥ पवित्रान्नक्तकान्निश्च्योतति प्रस्रवति। &lsquo;अतीत्य मर्त्याननुपेत्य देवान् सृष्टावभूतामिव भूतधात्रा&rsquo; (सौन्दर० ४।६)। अतीत्य अतिक्रम्य अतिशय्य। परावरयोगे ल्यप्। &lsquo;आजग्मुः परमं क्षोभमत्ययेष्विव सागराः&rsquo; (मात्स्यपु० १३८।४)। अत्ययः प्रलयः। &lsquo;तयोः (अग्निहोत्रयोः) एतदेवात्ययनम्&ndash;अस्तमिते पुरा तमिस्रायै सुव्युष्टायां पुरोदयात्&rsquo; (जै० ब्रा० १।६)।  ऊह्  ऊह् (ऊह वितर्के)। &lsquo;अधोऽधोक्षं प्रत्यञ्चं द्रोणकलशमत्युह्य&rsquo; (का० श्रौ० ९।२।१६)। अत्युह्य (प्रतीच्यां) प्रेर्य।  एष्  एष् (एषृ गतौ)। &lsquo;शरभो न चत्तोति दुर्गाण्येषः&rsquo; (अथर्व० ९।५।९)। अत्येषः=अत्यैषः=अत्यतारीः।  कल्  कल् (कल गतौ संख्याने च, कल विल क्षेपे)। &lsquo;यज्ञे यज्ञे यथाकालं दक्षिणा अत्यकालयत्&rsquo; (भा० द्रोण० ५७।५)। अत्यकालयत्=अददात्। अपोदहरदिति शब्दार्थः। &lsquo;ईजानो वितते यज्ञे दक्षिणामत्यकालयत्&rsquo; (भा० शां० २९।३३)। उक्तोऽर्थः।  काश्  काश् (काशृ दीप्तौ)। &lsquo;दिक्ष्वतीकाशान् करोति&rsquo; (तै० सं० ६।१।१)। अतीकाशा द्वाराणि। भित्तौ छदिषि वाऽतीत्य व्यवधानं काशन्त इति।  कूप्  कूप् (कुप क्रोधे)। &lsquo;तेन चैवातिकोपेन स यज्ञः सन्धितस्तदा&rsquo; (भा० द्रोण० २०२।६३)। अतिकोपोऽतीतकोपः, शान्तसंरम्भः।  कृ  कृ (डुकृञ् करणे)। &lsquo;सर्वत्रातिकृतं भद्रे व्यसनायोपकल्पते&rsquo; (रा० ५।२५।२१)। अतिकृतमतिमात्रमाचरितम्। &lsquo;यदतिकरोति यन्नापि करोति&rsquo; (तै० सं० ६।६।२।१)। अतिकरोति अनपेक्षितमतिरिक्तं करोति।  कृष्  कृष् (कृष विलेखने)। &lsquo;फालमतिकर्षति&rsquo; (कौ० सू० २०)।  क्रम्  क्रम् (क्रमु पादविक्षेपे)। &lsquo;अयि वात्सल्यादतिक्रामति प्रसङ्गः&rsquo; (मालती० ६)। अतिक्रान्तमर्यादो जायते, औचित्यसीमानं लङ्घते। &lsquo;अलिचक्राम सुमहान्कालः&rsquo; (भा० आदि० १५७।७)। अतिचक्राम व्यतीयाय। &lsquo;अत्यक्रामदविज्ञातः कालः परमदुस्तरः&rsquo; (भा० पु० १।१३।१६)। &lsquo;सा निशाऽतिचक्राम (पञ्चत० १)। &lsquo;यथा यथा यौवनमतिचक्राम&rsquo; (काद०)। &lsquo;अति विश्वाः परिष्ठाः स्तेन इव व्रजमक्रमुः&rsquo; (ऋ० १०|९७।१०)। व्रजमत्यक्रमुः=व्रजमावस्कन्दुः, अधस्पदं चक्रुः। &lsquo;अत्यक्रामम् इमान् मासांस्तद्वधं परिचिन्तयन्&rsquo; (रा० ६।८८।२०)। अत्यक्रामम् अयापयम्, अक्षपयम्। अनैषम्। &lsquo;कुसीदवृद्धिः…धान्ये सदे लवे वाह्ये नातिक्रामति पञ्चताम्&rsquo; (मनु० ८।१५१)। पञ्चगुणतामतीत्य न वर्तते इत्यर्थः। &lsquo;नैव देवा (प्रजापतेराज्ञाम्) अतिक्रामन्ति न पितरो न पशवो मनुष्या एवैकेऽतिक्रामन्ति&rsquo; (श० ब्रा० २।४।२।६)। अतिक्रामन्ति प्रतिघ्नन्ति, लङ्घन्ते। &lsquo;अतिक्रामेत् प्रमत्तं या मत्तं रोगार्तमेव वा&rsquo; (मनु० ९।७८)। अतिक्रामेत् शुश्रूषणाद्यकरणेनावजानीयात्, उपेक्षेत वा। &lsquo;पितुः स नित्यसन्तुष्टो नातिचक्राम चाश्रमात्&rsquo; (रा० १।१०।८)। आश्रमाद् दूरं न निरगादित्याह। &lsquo;तस्मादतिक्रमाम्येव भवादस्मात् सुदारुणात्&rsquo; (भा० अनु० ११७।१३)। अतिक्रमामि=अतिक्रामामि=अपक्रामामि, अपसर्पामि। &lsquo;स हि स्वाम्यादतिक्रामेद् ऋतूनां प्रतिरोधनात्&rsquo; (मनु० ९।९३)। अतिक्रामेत्=हीयेत। &lsquo;आप्नुहि श्रेयांसमति समं क्राम&rsquo; (अथर्व० २।११।१)। अतिक्राम अतिशेष्व विशेषय। &lsquo;ये शूरा निहता युद्धे स्वर्याता रणगृद्धिनः। सर्वे ते विबुधश्रेष्ठ नातिक्रामन्ति भूमिदम्&rsquo; (भा० अनु० ६२।५७)॥ नातिक्रामन्ति नातिशेरते (कर्मविपाकेन) इत्यर्थः। &lsquo;यौ तौ दैवासुरे युद्धे वरौ दशरथोऽददात्। तौ स्मारय महाभागे सोऽर्थो मा त्वामतिक्रमेत्&rsquo; (रा० २।९।२८)॥ सोऽर्थस्त्वां मातिक्रमौत्, अन्तर्गतो मा भूत्, मा स्मैनं विस्मार्षीरित्याह। &lsquo;अभिमन्युवधं वीरः सोऽत्यक्रामन्महामतिः। अप्रियं वसुदेवस्य मा भूदिति महामतिः&rsquo; (भा० आश्व० ६१।२)॥ अत्यक्रामद् अलङ्घयत्। अन्तरितमकरोदित्यर्थः। &lsquo;प्रत्यासन्नमधीयानं ब्राह्मणं यस्त्वतिक्रमेत्। भोजनाच्चैव दानाच्च दहत्यासप्तमं कुलम्&rsquo; (बौ० ध० १।१०।२७ इत्यत्र विवरणे सङ्गृहीतं शातातपवचनम्)॥ दानभोजनाभ्यां वर्जयेदित्याह। &lsquo;अचिरात्तं वृथामन्त्रमतिक्रामन्ति विद्विषः&rsquo; (का० नी० सा० १२।३२)। अतीत्यातिसन्धाय तद्राज्यमाक्रम्य गृह्णन्तीत्युपाध्यायनिरपेक्षा। &lsquo;इरावतीमतिक्रामन्ती भव&rsquo; (माल०)। अतिक्रामन्ती=अतिशयाना, पश्चात्कुर्वती, पृष्ठतः कुर्वाणा। &lsquo;नष्टं मृतमतिक्रान्तं नानुशोचन्ति पण्डिताः&rsquo; (पञ्चत० १)। अतिक्रान्तम् अतीतम्। &lsquo;यत्कथयितुं प्रवृत्तस्तत्परित्यज्यातिदूरमतिक्रान्तोऽस्मि।&rsquo; (काद० ३४६)। बह्वप्रस्तुतं प्रस्तोतुमारब्धो स्मीत्यर्थः। &lsquo;अतिक्रान्तं भगवती कथयति&rsquo; (माल० ५)। अतीतकालाधिकरणकमित्यर्थः। &lsquo;अतिक्रान्तावस्थो गजपतिरिदं स्थावरचरम्। जगत्सर्वं हन्तुं समभिलषति क्रोधकलुषः&rsquo; (मा० ली० ९।१७)॥ अतिक्रान्ता षष्ठी मदावस्था। &lsquo;न कुप्यवेतनी कश्चिन्न चातिक्रान्तवेतनी&rsquo; (भा० वन० १५।२२)। अतिक्रान्तवेतनी विलम्बितवेतनः, अदत्तभक्तो वा। अतिरिक्तनिवेशो वा। &lsquo;कथं ज्येष्ठानतिक्रम्य यवीयान्राज्यमर्हति&rsquo; (भा० आदि० ८५।२२)। अतिक्रम्य वर्जयित्वा। &lsquo;प्रथितयशसां भाससौमिल्लक-कविपुत्रादीनां प्रबन्धानतिक्रम्य वर्तमानकवेः कालिदासस्य क्रियायां कोऽतिबहुमानः&rsquo; (माल० १)। अतिक्रम्य उपेक्ष्य। &lsquo;किं वा देव्या परिजनमतिक्रम्य भवान् सन्दिष्टः&rsquo; (माल० ४)। अतिक्रम्य=अतिहाय। &lsquo;व्यालद्विप इवास्माभिरतिक्रम्यैव दम्यते&rsquo; (महावीर० ३।३१)। अतिक्रम्य=अभिभूय, धर्षयित्वा। &lsquo;जनकाग्रजन्मनोः शासनमतिक्रम्य&rsquo; (दशकु० २)। अतिक्रम्यातिलङ्घ्य, अवमान्य, अननुवृत्य। अतिक्रम्य तांस्तान् विशेषान्। तेषां परस्ताद् गत्वेत्यर्थः। &lsquo;जम्बुद्वीपमतिक्रम्य शिशिरो नाम पर्वतः&rsquo; (रा० ४।४०।३४)। जम्बुद्वीपात्परेणेत्यर्थः। इदं कदलीगृहमतिक्रम्य दृश्यते। कदलीगृहात्परेण। &lsquo;अक्षद्यूते समाह्वानं नियोगात्स्थविरस्य च। जानन्नपि क्षयकरं नातिक्रमितुमुत्सहे&rsquo; (भा० सभा० ७६।४)॥ अतिक्रमितुमतिलङ्घितुमुपेक्षितुम् अननुमन्तुम्। &lsquo;न ह्यतिक्रमितुं शक्तस्तव वाक्यं महीपतिः&rsquo; (रा० २।९।२६)। उक्तोऽर्थः। &lsquo;अनतिक्रमणीयं मे सुहृद्वाक्यम्&rsquo; (शा० २)। अनतिक्रमणीयमशक्यलङ्घनम्। &lsquo;अनतिक्रमणीया दिवस्पतेराज्ञा&rsquo; (शा० ७)। &lsquo;तेन ह्यनतिक्रमणीयानि श्रेयांसि&rsquo; (शा०)। व्यतिक्रमानर्हाणीत्यर्थः। &lsquo;अहो अतिक्रमः&rsquo; (मालती० ७)। समुदाचारातिचरणम्। &lsquo;भोजनवेलातिक्रमे चिकित्सका दोषमुदाहरन्ति&rsquo; (माल०)। भोजनकालातिपाते। &lsquo;केवलमुपचारातिक्रमं प्रमार्ष्टुमस्माकमयमारम्भः&rsquo; (माल० ४)। अतिक्रमो लङ्घनम्। &lsquo;दिशत्यपायं हि सतामतिक्रमः&rsquo; (कि० १४।९)। अतिक्रमोऽपराधः। &lsquo;अनेकसंवत्सरातिक्रमे&rsquo; (उत्तर० ४)। अतिक्रमोऽत्ययो व्यपायः। स्वभावो दुरतिक्रमः। दुर्जय इत्यर्थः। &lsquo;त्वां तु सत्यादतिक्रान्तं हनिष्यामि सबान्धवम्&rsquo; (रा० ४।३०।८२)। सत्यादतिक्रान्तं सत्यात्प्रच्युतमपेतम्। अकर्मकोऽत्रातिक्रमिः।  क्रीड्  क्रीड् (क्रीडृ विहारे)। &lsquo;त एनमत्यक्रीडन्&rsquo; (तै० ब्रा० १।६।७)। द्यूतक्रियया देवनेनात्यशेरतेत्याह।  क्षर्  क्षर् (क्षर संचलने)। &lsquo;सुता इन्द्राय वज्रिणे सोमासो दध्याशिरः। पवित्रमत्यक्षरन्&rsquo; (ऋ० ९।६३।१५)। पवित्रस्योपरि प्रास्यन्दन्त।  ख्या  ख्या (ख्या प्रकथने)। &lsquo;वशा समुद्रमत्यख्यत्&rsquo; (अथर्व० १०।१०।१५)। समुद्रं सुदूरम् प्रैक्षत। &lsquo;मा नो गव्येभिरश्व्यैः सहस्रेभिरतिख्यतम्&rsquo; (ऋ० ८।७३।१५)। माऽतिख्यतम् मोपेक्षिषाथाम्। &lsquo;मा नो अतिख्य आगहि&rsquo; (ऋ० १।४।३)। दर्शनपथान्मा यीयव इत्युक्तं भवति।** &lsquo;मा नो मर्ताय रिपवे वाजिनीवसू परो रुद्रानतिख्यतम्&rsquo; (ऋ० ८।२२।१४)। मार्पिपतम् इत्याह, मा परिदा इति वा। माऽस्माञ्शत्रोरामिषं वोचतम् इति त्वक्षरार्थः।  गम्  गम् (गम्लृ गतौ)। &lsquo;ततो दशाहेऽतिगते&rsquo; (रा० २।७७।१)। अतिक्रान्त इत्यर्थः। &lsquo;परगृहमतिगतायाः षट्पणः&rsquo; (दण्डः) (कौ० अ० ३।४।३)। स्वगृहमतिक्रम्य गतायाः।  गाह्  गाह् (गाहू विलोडने)। &lsquo;विश्वा उत त्वया वयं धारा उदन्या इव। अति गाहेमहि द्विषः&rsquo; (ऋ० २।७।३)। अतिगाहेमहि अतिक्रामेम। उपप्लवेमहि। &lsquo;इन्दुः पुनानो अतिगाहते मृधः&rsquo; (ऋ० ९।८६।२६)। उक्तोऽर्थः।  गुर्  गुर् (गुरी उद्यमने)। &lsquo;मुगो नाश्नो अति यज्जुगुर्यात्&rsquo; (ऋ० १।१७३।२)। **अतिजुगुर्यात्, आक्रोशेत् (हृष्टः सन्)। **  ग्रह्  ग्रह् (ग्रह उपादाने)। &lsquo;वृत्ततोऽतिगृह्यते&rsquo; (पा० ५।४।४६ सूत्रे वृत्तौ)। सुष्ठुवृत्तवानन्यानतिक्रम्य वृत्तेन गृह्यते इत्यर्थः। &lsquo;त एतानतिग्राह्यान् ददृशुस्तानत्यगृह्णत तद्यदेनानत्यगृह्णत तस्मादतिग्राह्या नाम&rsquo; (श० ब्रा० ४।५।४।२)। संख्यामतीत्याददतेत्यर्थः। &lsquo;बभूवुरनतिग्राह्या योषितश्छन्दतः किल&rsquo; (भा० सभा० ३१।३७)। अत्यन्तं सुग्रहा न बभूवुरित्याह। &lsquo;अतिग्रहाव्यथनक्षेपेष्वकर्तरि तृतीयायाः&rsquo; (पा० ५।४।४६)। अतिक्रम्य ग्रहोऽतिग्रह इति वृत्तिः।  चर्  चर् (चर गतिभक्षणयोः)। &lsquo;तत्र विराधदनुकबन्धप्रभृतयः केप्यतिचरन्तीति श्रुतम्&rsquo; (महावीर० २)। अभिचरन्ति अतिशयेनाटन्ति। &lsquo;पुत्राः पितॄनत्यचरन् नार्यश्चात्यचरन्पतीन्&rsquo; (भा० शां० २।२८।५५)। अत्यचरन् वचने नातिष्ठन्, अनुव्रता अनुरक्ता नाभूवन्नित्यर्थः। &lsquo;नातिचरेद्भर्तारम्&rsquo; (गो० ध० २।९।२)। न व्यभिवरेत्। &lsquo;सुवृत्ता वृत्तशौटीर्यं न त्वामत्यच्चरच्छुभा&rsquo; (रा० ६।११८।६)। उक्तोऽर्थः। &lsquo;स्वं स्वमाचारमत्यचारिषुः&rsquo; (दशकु० १६२)। अत्यचारिषु=उदलङ्घिषत। &lsquo;ऋत्विगाचार्यौ नातिचरितव्यौ&rsquo; (मी० शा० भा० १०।२।१६।४६)। नातिक्रमणीयौ। &lsquo;स्त्री यातिचारिणी&rsquo; (गौ० ध० ३।४।३५)। पतिमतिचरतीत्येवंशीला, स्वैरिणीत्यर्थः। &lsquo;अतिक्रम्य स्वस्थानं सरोऽन्तरं गच्छति अतिचरा संचारिणी स्थलपद्मिनी। मनसा भर्तुरतिचारे&rsquo; (व० ध० २१।६)। अतिचारोतिक्रमः। अतिचारः कुजादिपञ्चग्रहाणां स्वस्वाक्रान्तराशिषु भोगकालमुल्लङ्घ्य राश्यन्तरगमनम्।  छिद्  छिद् (छिदिर् द्वैधीकरणे)। &lsquo;अतिच्छेदातिवादाभ्यां स्मयोऽयं समुपागतः&rsquo; (भा० अनु० १२०।९)। अतिच्छेदोऽत्यन्तमन्तरम् मशकेन समुद्रशोषणमिवेति नील०। स्मयो विस्मयः।  जन्  जन् (जनी प्रादुर्भावे)। &lsquo;अतिजातः (सुतः)। यः पितॄनतिक्रामति गुणैः&rsquo; (पञ्चत०)।  जि  जि (जि जये, जि अभिभवे)। &lsquo;लोकं ह्यतिजितं कृत्वा ह्यावां हन्तुमिहेच्छति&rsquo; (रा० ३।७०।५)। अतिजितमतिपराभूतम्।  जीव्  जीव् (जीव प्राणधारणे)। &lsquo;अतिजीवेत्स सर्वेषु लोकेष्वपि पुरन्दरात्&rsquo; (रा० ३।३४।१९)। अतिजीवेत् ततोऽधिकं जीवेत्, चिरजीविततरः स्यात्। &lsquo;गुरूनमात्यांश्च नातिजीवेत्&rsquo; (आप० ध० २।१०।२५।१०)। भक्ष्यभोज्याच्छादनादिषु तान् नातिशयीतेत्याह। ततोप्युत्कृष्टमुल्बणतरं न जीवेदिति भावः। &lsquo;अत्यजीवदमरालकेश्वरौ&rsquo; (रघु० १९।१५)। उक्तोऽर्थः।  डी  डी (डीङ् विहायसा गतौ)। &lsquo;प्रचण्डमतिडीनकम्&rsquo; (भा० कर्ण० ४१।२७)।  तप्  तप् (तप सन्तापे)। &lsquo;अविषह्यांशुरादित्यो यावन्नातितपत्यसौ&rsquo; (रा० ३।१२।८)। अतितपति प्रचण्डं दीप्यते। &lsquo;रोहितोऽत्यतपद् दिवम्&rsquo; (अथर्व० १३।२।४०)। अत्यतपत् उष्णिमानमगमयत्। अत्युष्णतामनयत्। &lsquo;अतितप्तया गिरा&rsquo; (रा० ३।६६।२६)। अतिमात्रं क्रुद्धया, बलवन्निन्दन्त्या।  तृद्  तृद् (उतृदिर् हिंसानादरयोः)। &lsquo;अति धन्वान्यत्यपस्ततर्द&rsquo; (अथर्व० ७।४१।१)। अतिततर्द द्विधा चकार। &lsquo;यन्मे छिद्रं चक्षुषो हृदयस्य मनसो वातितृण्णम्&rsquo; (वा० सं० ३६।२) अतितृण्णं विदीर्णम्।  तॄ  तॄ (तॄ प्लवनतरणयोः)। &lsquo;ययाऽति विश्वा दुरिता तरेय&rsquo; (ऋ० ३।४१।३)। अतितरेय पारयेय। अपरेऽतितरामसि। उक्तोऽर्थः। &lsquo;तेपि चातिचरन्त्येव मृत्युं श्रुतिपरायणाः&rsquo; (गीता० १३।२५)। मृत्युमतियन्तीत्याह।  त्वर्  त्वर् (ञित्वरा संभ्रमे)। &lsquo;किं सौम्य नातित्वरसे&rsquo; (भा० शां० १३८।९२)। किमिति तेऽतिसंभ्रमो न।  दा  दा (डुदाञ् दाने)। &lsquo;अध प्लायोगिरिति दासदन्यानासङ्गो अग्ने दशभिः सहस्रैः&rsquo; (ऋ० ८।१।३३)। अतिदासत् अन्यान्=अन्यानपेक्ष्याधिकं ददाति। &lsquo;न जीवन्तमतिददातीति श्रुतेः&rsquo; (का० श्रौ० ४।१।२७)। जीवन्तमतीत्येति पाठान्तरम्। अतिक्रम्य ददाति। जीवपित्रा व्यवेताय पितामहाय पिण्डं न ददातीत्यर्थः।  दाश्  दाश् (दाशृ दाने)। &lsquo;मघैर्मघोनो प्रति शूर दाशसि&rsquo; (ऋ० ८।२४।२)। मघोनो मघवतो धनवतोऽतिक्रम्यास्मभ्यं ददासीत्याह। &lsquo;स हि विश्वाति पार्थिवा रयिं दाशन्महित्वना&rsquo; (ऋ० ६।१६।२०)।  दिव्  दिव् (दिवु क्रीडाविजिगीषाव्यवहारद्युतिस्तुतिमोदमदस्वप्नकान्तिगतिषु)। &lsquo;उत प्रहामतिदीव्या जयाति&rsquo; (ऋ० १०।४२।९)। अतिदीव्य=उच्चैः प्रोप्य। &lsquo;तद्वै वित्तं मातिदेवीः&rsquo; (भा० सभा० ५९।१२)। देवनेन मा पराजेष्ठाः।  दिश्  दिश् (दिश अतिसर्जने, दिशिरुच्चारणक्रिय इति भाष्यकार:)। &lsquo;वतण्डी चासौ युवतिश्च वातण्ड्ययुवतिः। पुंवद्भावेनान्तरतम: पुंशब्दोऽतिदिश्यते&rsquo; (पा० १।१।५० सूत्रे वृत्तौ)। &lsquo;जनपदतदवध्योश्चेति&rsquo; (४।२।१२४) &lsquo;प्रकरणे ये प्रत्यया विहितास्ते जनपदिभ्योस्मिन्नर्थेतिदिश्यन्ते&rsquo; (पा० ४।३।१०० इति सूत्रे वृत्तौ)। स्वविषयं व्यतिरिच्य विधीयन्ते इत्यर्थः। &lsquo;प्रधानमल्लनिबर्हणन्यायेनातिदिशति&rsquo; (मी० शा० भा०)। &lsquo;अतिदेशो नाम ये परत्र विहिता धर्मास्तमतीत्यान्यत्र तेषां देशः&rsquo; (मी० शा० भा० ७।१।१२)। अन्यत्रैव प्रणीतायाः कृतस्नाया धर्मसंहतेः। अन्यत्र कार्यतः प्राप्तिरतिदेशः स उच्यते॥ प्राकृतात्कर्मणो यस्मात्तत्समानेषु कर्मसु। धर्मप्रवेशो येन स्यादतिदेशः स उच्यते॥ इत्यर्थितः स भगवान् अतिदिश्यात्मनः पदम्।…धाम स्वमयात्&rsquo; (भा० पु० ४।९।२६)॥ अतिदिश्य आदिश्य शंसित्वा। अस्थानेऽतिशब्दः।  दृश्  दृश् (दृशिर् प्रेक्षणे)। &lsquo;सहस्राक्षा अतिपश्यन्ति भूमिम्&rsquo; (अथर्व० ४।१६।४)। अतिशयेन पश्यन्तीत्यर्थः। &lsquo;ततः परं नातिपश्यामि किंचन&rsquo; (अथर्व० १८।२।३२)। अतिरतिक्रमणे वर्तते। विप्रकृष्टं नेक्ष इति विवक्षत्यृषिः।  द्रु  द्रु (द्रु गतौ)। &lsquo;अतिद्रव सारमेयौ श्वानौ चतुरक्षौ शबलौ&rsquo; (ऋ० १०।१४।१०)। अतिद्रव=अतिक्राम। अतिक्रम्य याहि। &lsquo;उत्तरं गिरिमतिदुद्राव&rsquo; (श० ब्रा० १।८।१।५)। अतिदुद्राव त्वरया प्राप।  धा  धा (डुधाञ् धारणपोषणयोः)। &lsquo;आयुर्यत्ते अतिहितं पराचैः&rsquo; (अथर्व० ७।५३।३)। अपाकृतमपनीतमित्याह।  धाव्  धाव् (धावु गतिशुद्ध्योः)। &lsquo;अति ह्वरांसि धावति&rsquo; (सोमः) (ऋ० ९।३।२)। अतिधावति परिस्रवति। शत्रून् हन्तुं त्वरत इत्यर्थः।  ध्यै  ध्यै (ध्यै चिन्तायाम्)। &lsquo;ततोऽतिध्यायतस्तस्य जज्ञिरे मानसीः प्रजाः&rsquo; (मूरसंस्कृतपाठावल्यां वायुपुराणवाक्यम्)। अतिध्यायतो ध्यान-निमग्नस्य।  ध्वंस्  ध्वंस् (ध्वंसु गतौ च)। &lsquo;श्यावीरति ध्वसन्पथः&rsquo; (वालखिल्येषु ६।५)। अत्यध्वसन् अत्यध्वंसन्त अवधुता अभूवन्।  नम्  नम् (णम प्रह्वत्वे शब्दे च)। &lsquo;प्रीतिप्रामोद्येन तमहोरात्रमतिनामयामास&rsquo; (अवदा० जा० ७)। पर्यणमयामास, गमयामास क्षपयाञ्चकार। &lsquo;अतिनत्येव पात्राणि&rsquo; (श० ब्रा० १।१।४।४)। अतिनत्य अतिनम्य पार्श्वतोऽवलम्ब्य अवष्टभ्य। &lsquo;विधूय निद्रां योगेन निशामप्यतिनामयेः&rsquo; (सौन्दर० १४।२०)। अतिनामयेः परिणमयेः। गमयेः क्षपयेः।  निद्  निद् (णिदृ णेदृ कुत्सासन्निकर्षयोः)। &lsquo;अति वा एता वर्त्रं नेदन्ति&rsquo; (तै० सं० १।६।८।१)। अतिनेदन्ति अतिक्रामन्ति।  नी  नी (णीञ् प्रापणे)। &lsquo;इन्द्रो ययैनं शरदो नयात्यति&rsquo; (अथर्व० ३।११।३)। अतिनयाति अतिक्रमयति। सप्तमीं (रात्रिं) नातिनयेत्। सप्तमीमतिनयन्नब्रह्मचारी भवति। अतिनयेत् अतिक्रामेत्। &lsquo;न स्वर्गं लोकमतिनयेत्&rsquo; (छां० उ० १।८।५)। अतिनयेत् इतो निष्क्रमय्य प्रापयेत्। &lsquo;ऋतस्य नः पथा नयातिदुरिता&rsquo; (ऋ० १०।१३३।६)। दुरितान्यतिनय दुरितान्यतीतान्नः कुर्वित्याह। &lsquo;तदेनं (पूर्णग्रहम्) सर्वाणि सवनान्यति नयति&rsquo; (श० ब्रा० ४।२।४।५)। अतिनयति अन्तरेण नयति। &lsquo;शृण्वे वीर उग्रमुग्रं दमायन्नन्यमन्यमतिनेनीयमानः&rsquo; (ऋ० ६।४७।१६)। अतिनेनीयमानः=अग्नेऽग्रे नयमानः कर्षन्। &lsquo;अतिनीय मानुषं कालम्&rsquo; (श० ब्रा० ३।२।२।१६)। अतिनीय व्यतियाप्य। &lsquo;याभिरिन्द्रमनयन्नत्यरातीः&rsquo; (काण्व सं० ११।१)। अत्यनयन् अतिक्रम्यानयन्। &lsquo;अन्तपालो वा दुर्गसम्प्रदानेन बलैकदेशमतिनीय विश्वस्तं घातयेत्&rsquo; (कौ० अ० १२।५।२५)। अतिनीय प्रतिसंहृत्य, पृष्ठतः कृष्ट्वा। &lsquo;तदवरुद्धदेशमतिनीय विश्वस्तं घातयेत्&rsquo; (कौ० अ० १२।५।२७)। उक्तोऽर्थः। &lsquo;संसिद्धमेवास्य रात्रियागे वनयागे वनक्रीडायां वा प्रवृत्तायां तीक्ष्णा विशस्याभित्यक्तमतिनयेयुः&rsquo; (कौ० अ० ५।२।६५)। अतिनयेयुः=देशान्तरं प्रापयेयुः। &lsquo;प्रवृत्तस्य कालातिनये&rsquo; (सत्या० श्रौ० २२।२।९)। अतिनयोऽतिक्रमः। &lsquo;पुरा द्वादश्या दीक्षेत यद् द्वादशीमतिनयेदन्तर्धीयेत&rsquo; (पञ्च० ब्रा० ९।९।१५)। अतिनयेत् अतिक्रामेत् अतीयात्।  नु  नु (णु स्तवने)। &lsquo;अग्निष्ठां तस्याश्रिमाहवनीयादित्थं वेत्थं वाति नावयेत्&rsquo; (तै० सं० ६।३।४।४)। आवर्तयेदित्यर्थः।  नुद्  नुद् (णुद प्रेरणे)। &lsquo;गवां यक्ष्मः पुरुषाणां वीरुद्भिरतिनुत्तो नाव्या एतु स्रोत्याः&rsquo; (अथर्व० ८।७।१५)। अतिनुत्तः=अतिनुन्न: पराणुन्नः। दूरं प्रेरितः।  नेद्  नेद् (णिद, णेदृ कुत्सासन्निकर्षयोः)। &lsquo;या हुता अतिनेदन्ति&rsquo; (श० ब्रा० १४।६।१।१०)। उपरि प्लवन्ते फेनिला वा भवन्तीत्यर्थः। &lsquo;एता वर्त्रं नेदन्त्यति&rsquo; (तै० सं० १।६।८।१)। अतिनेदन्ति अतिक्रामन्ति।  पठ्  पठ् (पठ व्यक्तायां वाचि)। &lsquo;नारायणाङ्कप्रख्यस्त्वं साम्परायेऽतिपठ्यसे&rsquo; (भा० वन० १२८१३)। अभिपठ्यस इति त्विष्यते।  पत्  पत् (पत्लृ गतौ)। &lsquo;अथ ह हंसा निशायामतिपेतुः&rsquo; (छां० उ० ४।१।२)। हर्म्यतलमधिशयानस्योपर्युत्पेतुरित्यर्थः। &lsquo;घृणा तपन्तम् अति सूर्यं परः शकुना इव पप्तिम&rsquo; (ऋ० ९।१०७।२०)। अतिपप्तिम अतिपेतिम। उक्तोऽर्थः। &lsquo;ये सत्यमेव हि गुरूनतिपातयन्ति&rsquo; (मुद्रा० ३।३४)। अतिपातयन्ति अवमानयन्ति अवजानन्ति। &lsquo;हित्वा व्रजमादितः कर्शयेत्पशून् नातिपातयेत्&rsquo; (आप० ध० २।११।२८।५)। नातिनिरोधनं कुर्यात् ताडयेद्वा। &lsquo;संशमनमेव संशोधनमतिपातयेत्&rsquo; (सुश्रुत० १।१४६।१२)। अकार्मुकं कुर्यात्, अप्रभावुकं कुर्यात्। &lsquo;इषुमनतिपातयन्&rsquo; (लाट्या० श्रौ० ३।१०।१२)। अनतिपातयन् अमुञ्चन् अविसृजन्। &lsquo;विषं मुहूर्त्तमप्युपेक्षितमातुरमतिपातयति&rsquo; (सुश्रुत० )। अतिपातयेत् अत्ययं मृत्युमापादयेत्। &lsquo;सम्प्राप्तामतिपत्य तां नृपतितां शक्रर्द्धिविस्पर्धिनीम्&rsquo; (अवदा० २।२६)। अतिपत्य परित्यज्य। &lsquo;अस्थि निःशेषतश्छिन्नमतिपातितम्&rsquo; (सुश्रुत०)। अतिपातितं निर्भिन्नम्। &lsquo;काममनतिपात्यं धर्मकार्यं देवस्य&rsquo; (शा० ५)। अनतिपात्यमनतिलङ्घनीयम्, अव्याक्षेप्यम्, अनुपेक्ष्यम्। &lsquo;न चेदन्यकार्यातिपातः&rsquo; (शा० १)। कार्यान्तरव्यतिक्रमः। कार्यान्तरान्तराय इति यावत्। &lsquo;परावनुपात्यय इणः&rsquo; (पा० ३।३।३८) इति सूत्रे वृत्तौ कालस्य पर्ययः, अतिपात इति स्थितम्। &lsquo;दुःखातिपातेन कलुषी क्रियन्ते&rsquo; (काद० १८९)। दुःखोपनिपातेन, दुःखोपनामेन। अतिशब्दो नातीवौपयिकः, महाकवेः प्रयोग इति कथं चित्सह्यः। &lsquo;प्राणातिपातनिरतो निरनुक्रोशतां गतः&rsquo; (रा० १।५९।२१)। प्राणातिपातः प्राणविनाशः। &lsquo;ततार विद्याः पवनातिपातिभिर्दिशो हरिद्भिर्हरितामिवेश्वरः&rsquo; (रघु० ३।३०)। पवनातिपातिभिः=वातवेगातिशायिभिः। &lsquo;अतिपातिवृत्तान्तनिवेदनत्वरयाऽवस्थान्तरं नावेक्षितम्&rsquo; (अभि० ५)। &lsquo;अतिपाति कार्यमिदम्, शीघ्रं निवेद्यताम्&rsquo; (पञ्च० २)। अतिपाति आत्ययिकं बिलम्बासहम्। &lsquo;यदि शिंशपा वृक्षत्वमतिपतेत् स्वात्मानमेव जह्यात्&rsquo; (सर्व० सं० बौ० पं० १८)। अतिपतेत् अतिक्रामेत्, अतीयात्। &lsquo;अतिपातिषु रोगेषु&rsquo; (सुश्रुत० १।५।२०)। आशुकारिषु अथवा बन्धकालादिनियमं व्यभिचरत्सु।  पद्  पद् (पद गतौ)। &lsquo;अग्नये पथिकृतेऽष्टाकपालं निर्वपेद्यस्य पौर्णमासी वाऽमावस्या वातिपद्येत&rsquo; (काठक० १०।५)। अतिपद्येत अतिक्रामेत् अतीयात्। &lsquo;संस्कारा अतिपद्येरन्स्वकालाच्चेत् कथं चन&rsquo; (का० स्मृ०)। अतिपद्येरन्=प्रच्यवेरन्। विहित-कालमतिक्रामेयुः। &lsquo;न सूक्तेन निविदमतिपद्येत&rsquo; (ऐ० ब्रा० ३।११, ४।१०)। &lsquo;येन सूक्तेन निविदमतिपद्येत न तत् पुनरुपनिवर्तेत&rsquo; (ऐ० ब्रा० ३।११)। &lsquo;यद्व्रतमतिपेदे चित्त्या मनसा हृदा&rsquo; (कौ० सू० ५२।१७)। अतिपेदे ललङ्घे। &lsquo;अग्नये पथिकृते पुरोडाशमष्टाकपालं निर्वपेद्यो दर्शपूर्णमासयाजी सन्नमावास्यां वा पौर्णमासीं वाऽतिपादयेत्&rsquo; (तै० सं० २।२।२।१)। अतिपादयेत् अतिक्रमयेत्। स्वकालेऽननुष्ठानमतिपादनम्। &lsquo;यद्वो देवा अति पादयानि&rsquo; (आप० श्रौ० ९।४।१५।५१)। अतिपादयानि अतिक्रामाणि। &lsquo;अप्रज्ञातं हि तद्यदतिपन्न आहुरिदं कार्यमासीदिति&rsquo; (तै० सं० ६।३।४।८)। अतिपन्नमनिष्पन्नम्। कुतश्चिद् वैगुण्यात् क्रियाया अनिर्वृत्तिरतिपत्तिरिति भट्ट०। &lsquo;ततो घृतातिपत्तौ घृतभोजनक्रियाप्यतिपन्नैव&rsquo; (पा० ३।३।१३९ सूत्रे पदमञ्जरी)। &lsquo;लिङ्निमित्ते लृङ् क्रियातिपत्तौ&rsquo; (पा० ३।३।१३०)। क्रियातिपत्तिः क्रियाया अनिष्पत्तिः। &lsquo;लघूत्थितो हन्यान्मा भूत् कालातिपत्तिरिति&rsquo; (का० नी० सा० १९।६८ मङ्गलायाम्)। कालातिपत्तिः कालातिपातः। &lsquo;देशकालातिपत्तौ तु गृहीत्वा स्वयमर्पयेत्&rsquo; (याज्ञ० १६९)। अतिपत्तिरतिक्रमः। &lsquo;यदाप्ते प्रवतीः कुर्युरतिपद्येरन्&rsquo; (पञ्च० ब्रा० १५।९।३)। अतिपद्येरन् दूरं गच्छेयुः। &lsquo;यद्वै पुत्रोऽतिपादयते पिता वैतस्य शमयिता पिता निषेद्धा&rsquo; (जै० ब्रा० १।१४४)। अतिपादयते=अतिक्रमं करोति। &lsquo;देवा वा आदित्यस्य सुवर्गस्य लोकस्य पराचोऽतिपादादबिभयुः&rsquo; (तै० ब्रा० १।२।४।२)। अतिपादोऽतिगमनम्। पराचः पुनरावृत्तिरहितादूर्ध्वभाविनः। &lsquo;देशकालातिपत्तौ वा स्वयं गृहीत्वोपहरेत्&rsquo; (कौ० अ० ३।१६।११)। अतिपत्तिरतिक्रमोऽत्ययः। &lsquo;अनिधनमन्ततो भवति स्वर्गस्य लोकस्यानतिपादाय&rsquo; (पञ्च० ब्रा० ६।३)। अतिपादो विनाशः।  पा  पा (पा पाने)। &lsquo;सा मद्यं तेनातिपायिता&rsquo; (कथा० ३९।२०७)। अतिपायिता सातिशयं पानं कारिता।  पाल्  पाल् (पा&#43;लुक्, रक्षणार्थे)। &lsquo;शालिग्रामाभिधाने भगवतः क्षेत्रे कञ्चित्कालमतिपालयामि&rsquo; (प्र० च० ५)। अतिपालयामि गमयामि नयामि क्षपयामि।  पॄ  पॄ (पॄ पालनपूरणयोः)। &lsquo;पिपर्तु नो अदिती राजपुत्राऽति द्वषांस्यर्यमा सुगेभिः&rsquo; (ऋ० २।२७।७)। अति पिपर्तु पारं नयतु, पारयतु। &lsquo;ये नो अंहोतिपिप्रति&rsquo; (ऋ० ७।६६।५)। &lsquo;इन्द्रं रात्रेस्तमसो मृत्योर्बिभ्यतमत्यपारयन्&rsquo; (ऐ० ब्रा० ४।५)। &lsquo;स नः पर्षदति द्विषः&rsquo; (अथर्व० ६।३४।१)। अतिपर्षत् अतिपारयतु। पञ्चमे लकारे रूपम्। &lsquo;सिन्धुं न नावा दुरिताऽति पर्षि&rsquo; (तै० ब्रा० २।४।१।५)। अतिपर्षि अतितारयसि, पारं नयसि।  प्रच्छ्  प्रच्छ् (प्रच्छ ज्ञीप्सायाम्)। &lsquo;गार्गिं माति प्राक्षी:, मा ते मूर्घा व्यप्तत्&rsquo; (श० ब्रा० १४।६।६।१)। उत्तरोत्तरं प्रश्नान् मा कार्षीः। अति प्रश्न्या वै देवता अति पृच्छसि। अतिक्रम्य मर्यादां प्रश्नोऽतिप्रश्नः। दत्तोत्तरोपि पुनः प्रश्नो यः केवलाय खेदाय भवति सोऽतिप्रश्नः। अतीन्द्रियार्थप्रश्नो वातिप्रश्नः। &lsquo;नक्षत्रमतिपृच्छन्तं बालमर्थोतिवर्तते&rsquo; (कौ० अ० ९।१४२।४)। अतिपृच्छन्तमतिशयेन पृच्छन्तम्।  बाध्  बाध् (बाधृ लोडने, लोडनं प्रतिघातः)। &lsquo;कच्चित्सखीं वो नातिबाधते शरीरातपः&rsquo; (शा०)।  बृह्  बृह् (बृहू उद्यमने)। &lsquo;अति बृहति रेतः&rsquo; (नि० ९।२२)। रेतः सेक्तुमतिशयेनात्मानमुद्यच्छति।  ब्रू  ब्रू (ब्रूञ् व्यक्तायां वाचि)। &lsquo;यो नात्युक्तः प्राह रूक्षं प्रियं वा।&rsquo; अत्युक्तो विधेयं प्रति निन्दितः, दूषितः। &lsquo;यशस्विनस्तीक्ष्णविषान् महारथानतिब्रुवन् मूढ न लज्जसे&rsquo; (भा० वन०)। अतिब्रुवन् वाचावमानयन्।  भा  भा (भा दीप्तौ)। &lsquo;प्रकर्षे लङ्घनेप्यति&rsquo; इत्यमरोक्तिं व्याचक्षाणः स्वाम्याह&ndash;सर्वान्गुणानेष गुणोतिभाति। अतिक्रम्य भातीत्यर्थः।  भुज्  भुज् (भुजो कौटिल्ये)। &lsquo;किमनेनातिभुग्नेन वाग्भिः काष्ठसधर्मणा&rsquo; (भा० शल्य० ६१।२२)। भुग्नेन रुग्णेन तुन्नेन।  भू  भू (भू सत्तायाम्)। &lsquo;शब्दश्च घोरोऽति बभूव तत्र&rsquo; (भा० कर्ण० ८९।१८)। अतिबभूव=प्रादुर्बभूव। &lsquo;इन्द्रोऽत्यन्या देवता अभवत्&rsquo; (पञ्च० ब्रा० २२।८।२)। अत्यभवत् अत्यशेत। &lsquo;पितॄन् दश तु मातैका सर्वां वा पृथिवीमपि। गुरुत्वेनातिभवति… &rsquo; (भा० अनु० १०५।१५)। अतिभवति अतिशेते, अतिक्रामति। &lsquo;द्यौर्न भात्यतिभूतार्का घोरेण तमसा वृता&rsquo; (हरि० १।४२।१९)। अतिभूतार्का=उपप्लुतादित्या। अभिभूतार्केति पाठान्तरम्। तच्च साधीयः। &lsquo;अथवाऽतिभवेन्नेत्रशूलम्&rsquo; (का० सं० खिल० कुक्कुण० श्लो० ३७)। अतिभवेत्=अधिकं भवेत्। &lsquo;अति-भूमिं गतेन रणरणकेन&rsquo; (उत्तर० १)। अतिभूमिं परां सीमानम्। &lsquo;बिपदि न दूषिताऽतिभूमिः&rsquo; (शिशु० ८।२०)। अतिभूमिर्मर्यादा नातिक्रान्तेत्याह। अतिधार्ष्ट्यं दोषो नाजायतेत्यर्थः।  मन्  मन् (मन ज्ञाने)। &lsquo;न हि त्वा पूषन्नतिमन्ये&rsquo; (ऋ० १।१३८।४)। आत्मानं नाधिकं (श्रेयांसं) गणयामीत्यर्थः। न त्वामतिक्रम्यान्यां देवतां मन्य इति दुर्गः। &lsquo;भृगुर्ह वै वारुणिः। वरुणं पितरं विद्ययाऽतिमेने&rsquo; (श० ब्रा० ११।६।१।१)। उक्तोऽर्थः। &lsquo;मद्विधं योतिमन्येत धर्मनित्यं जितेन्द्रियम्&rsquo; (रा० ३।४३।४५)। अतिमन्येत=अतिक्रामेत्। अवमन्येत। &lsquo;किं नो भ्रातरगस्त्य सखा सन्नति मन्यसे&rsquo; (ऋ० १।१७०।३)। उक्तपूर्व एवार्थः। &lsquo;तस्मान्नाति मन्येत पराभवस्य हैतन्मुखं यदतिमानः&rsquo; (श० ब्रा० ५।१।१।१)। अतिमानः गर्वः, दर्पः। &lsquo;प्रजापतिः सविता भूत्वा प्रजा असृजत। ता एनमत्यमन्यन्त&rsquo; (तै० ब्रा० १।६।४)। अत्यमन्यन्त अवाजानन्, अवज्ञां कृतवत्यः। &lsquo;अतीव यो मरुतो मन्यते नः&rsquo; (अथर्व० २।१२।६)। अतिमन्यतेऽतिक्रान्तान्मन्यते।  यज्  यज् (यज देवपूजासंपतिकरणदानेषु)। &lsquo;यः स्वां देवतामतियजते&rsquo; (तै० सं० २।५।४।४)। अतिक्रम्य देवतान्तरं यजत इत्याह।  या  या (या प्रापणे)। &lsquo;मातियासीः&rsquo; (भट्टि० २।५१)। मातिक्रमीः, माऽतिक्रम्य गमः। &lsquo;येनातियाथो दुरितानि विश्वा&rsquo; (ऋ० ५।७७।३)। येन रथेन। अनन्तरोदित एवार्थः। &lsquo;अति वायो ससतो याहि&rsquo; (ऋ० १।१३५।७)। ससतः स्वपतो जनस्योपरि वाहि, प्रवान्याहीत्याह।  याच्  याच् (टुयाचृ याच्ञायाम्)। &lsquo;अतियाच्ञा तु जीयेत दौर्मत्याविनयेन वा&rsquo; (कौ० अ० ३।१३।३७)। अतियाच्ञाऽत्यधिकनिर्वेशस्य मार्गणम्।  युज्  युज् (युजिर् योगे)। &lsquo;ग्राम्यातियोगात्&rsquo; (माधव० २६।७)। मैथुनातिसेवयेत्युक्तं भवति।  राज्  राज् (राजृ दीप्तौ)। &lsquo;सद्यो यः स्पन्द्रो विषितो धवीयानृणो न तायुरति धन्वा राट्&rsquo; (ऋ० ६।१२।५)। अतिराट् अतिराजति अतिक्रम्य राजते।  रिच्  रिच् (रिचिर् विरेचने)। &lsquo;संभावितस्य चाकीर्तिर्मरणादतिरिच्यते&rsquo; (गीता० २।३४)। मरणादधिका भवति। अकीर्तिरयश उपक्रोशः। अकीर्तिरनिष्टतरा दुःखतरा भवतीत्याशयः। &lsquo;पुत्रगात्रस्य संस्पर्शश्चन्दनादतिरिच्यते&rsquo; (भा० वन० )। चन्दनाच्छ्रेयान्भवति। सुखावहतरो भवतीत्यर्थः। &lsquo;न तद्भूतमहं मन्ये यदर्कादतिरिच्यते&rsquo; (भा० वन० ३।४५)। ततः श्रेयो भवतीत्यर्थः। &lsquo;अश्वमेधसहस्रेभ्यः सत्यमेवातिरिच्यते&rsquo; (हितोप० ४।१३१)। ततो ज्यायो भवतीत्यर्थः। &lsquo;गृहं तु गृहिणीहीनं कान्तारादतिरिच्यते&rsquo; (पञ्चत० ४।८१)। अधिकमनेषणीयं भवति, शून्यत्वादतितरां प्रतिभयं भवतीति भावः। वाचः कर्मातिरिच्यते। कर्म गरीयो भवति। &lsquo;दैवमत्रातिरिच्यते&rsquo; (हितोप०)। दैवमुत्तरं भवति, प्रभवतीति यावत्। &lsquo;आकिञ्चन्यं च राज्यं च तुलया समतोलयम्। अत्यरिच्यत दारिद्र्यं राज्यादपि गुणाधिकम्&rsquo; (रा० गोरेसियो० २।६१।१०)। अतिरिक्तं हि दारिद्र्यस्य गौरवं प्रादुरासीत् इत्यर्थः। &lsquo;छन्दसामति त्रीण्यरिच्यन्त। न त्रीण्युदभवन्&rsquo; (तै० ब्रा० १।५।१२।१)। त्रीणि भूयोक्षराण्यभूवन्। त्रीणि च न्यूनाक्षराणीत्याह। &lsquo;न वा आत्माङ्गान्यतिरिच्यते, नात्मानमङ्गान्यतिरिच्यन्ते&rsquo; (श० ब्रा० १२।२।३।६)। पृथगवस्थितानि नोपलभ्यन्ते, आत्मनान्तरीयकाणि, भवन्तीति भावः। आत्मेह देहवचनः। &lsquo;यस्य दिवमति मह्वा पृथिव्याः पुरुमायस्य रिरिचे महित्वम्&rsquo; (ऋ० ६।२१।२)। दिवमतिरिरिचे महत्त्वम् दिवोपि ज्यायो बभूव, दिवमतिलङ्घ्य पप्रथ इत्याह। &lsquo;सोमं मातिरीरिचः&rsquo; (श० ब्रा० ४।४।२।७)। माऽतिसावीरित्यर्थः। &lsquo;इदं वाऽत्यरीरिचन्निदं न्यूनमक्रन्&rsquo; (श० ब्रा० ११।२।३।७)। अत्यरीरिचन् यावद् विहितं ततो तिरिक्तमवारिषुः। &lsquo;यदस्य कर्मणोत्यरीरिचं यद्वा न्यूनमिहाकरम्&rsquo; (आप० श्रौ० ३।१५।१)। उक्तोऽर्थः।  रुच्  रुच् (रुच दीप्तावभिप्रीतौ च)। &lsquo;दूरे चित्सन्तळिदिवाति रोचसे&rsquo; (ऋ० १।९४।७)। अतिशयेन दीप्यस इत्यर्थः। &lsquo;यः परस्याः परावतस्तिरो धन्वातिरोचते&rsquo; (ऋ० १०।१८७।२)। अतिरोचतेऽतिभासते। &lsquo;अत्यरोचत तान्सर्वान्धृष्टद्युम्नः समागतान्&rsquo; (भा० द्रोण० २३।८१)। अत्यरोचत धाम्नात्यशेत।  रह्  रह् (रुह बीजजन्मनि)। &lsquo;यदन्नेनातिरोहति&rsquo; (ऋ० १०।९०।२)। यदन्नेन संवर्धत इत्याह। &lsquo;अतिरूढत्वम्&rsquo; (राज० ६।२७२)। अतिप्रसिद्धिः, महती प्रथा। सार्वलौकिकत्वम्।  लभ्  लभ् (डुलभष् प्राप्तौ)। &lsquo;तस्य परिचारकजनं वाग्दण्डपारुष्यातिलब्धं मार्गेत&rsquo; (कौ० अ० ४।७।१४)। अतिलब्धं परुषं व्यवहृतं तीक्ष्णं वा दण्डितम्।  वच्  वच् (वच परिभाषणे, ब्रूञ् आदेशो वा)। &lsquo;यो नात्युक्तः प्राह रूक्षं प्रियं वा&rsquo; (भा० शां० २९९।१७)। अत्युक्तो निन्दितः स्तुतो वा।  वद्  वद् (वद व्यक्तायां वाचि)। &lsquo;दुन्दुभिः सर्वा वाचोऽतिवदति&rsquo; (तै० ब्रा० १।३।६।२)। सर्वान्ध्वनीन्न्यक् करोति, सर्वाञ्शब्दांस्तिरयति। &lsquo;एष तु अतिवदति यः सत्येनातिवदति&rsquo; (छां० उ० ७।१६।१)। सुतरां वदतीत्यर्थः। &lsquo;यदिदं कुरुपञ्चालानां ब्राह्मणानत्यवादीः किं ब्रह्म विद्वानिति&rsquo; (बृ० उ० ३।९।१९)। अत्यवादीः=अनिन्दीः, अवाक्षैप्सीः। &lsquo;यः परेषां नरो नित्यमतिवादांस्तितिक्षते। देवयानि विजानीहि तेन सर्वमिदं जितम्&rsquo; (भा० आदि० ७९।१)। अतिवादो निन्दावचनम्। &lsquo;पारुष्यमतिवादः स्यात्&rsquo; (अमरः)। अतिवादं शंसति। &lsquo;अतिवादेन वै देवा असुरानत्युद्य अथैनानत्यायन्&rsquo; (ऐ० ब्रा०)। अतिवादोऽत्युक्तिः। &lsquo;अतिवादाद् वदाम्येष मा धर्ममभिशङ्किथाः&rsquo; (भा० वन० ३१।७)। मानान्तरमतिक्रान्तो वादोऽतिवादः। वेदैकप्रमाणप्रमितः। &lsquo;प्राणो ह्येष सर्वभूतैर्विभाति। विजानन् विद्वान् भवते नातिवादी&rsquo; (मुं० उ० ३।१।४)। इतरनैरपेक्ष्येण स्वेन प्रतिज्ञातमर्थमेव प्रतितिष्ठापयिषुरतिवादी भवति। &lsquo;अति वै नो ऽवादीरिति होचुर्यो नो भूयसः सतः पूर्वो ऽ प्राक्षीः&rsquo; (जै० ब्रा० १।२२)। अत्यवादीः=अतिक्रम्यावादीः, अनिन्दीः। &lsquo;कामदानमतिमात्रमेकस्यातिवादं च वर्जयेयुः&rsquo; (कौ० अ० ४।१।५९)। &lsquo;परिभवोपघातकुत्सातिवादांश्चैषु न प्रयुञ्जीत&rsquo; (कौ० अ० ७।१६।२२)। अतिवादो धिक्कारः।  वस्  वस् (वस निवासे)। &lsquo;श्राद्धात् पूर्वस्मिन्नहन्युपवासोऽतिवास उच्यते।&rsquo;  वह्  वह् (वह प्रापणे)। &lsquo;अथैना (देवताः) मृत्युमत्यवहत्&rsquo; (श० ब्रा० १४।४।१।१२)। मृत्युमत्यवहत् मृत्योः पारेऽनयदित्यर्थः। &lsquo;अतिवाहयाम्बभूव त्रियामाम्&rsquo; (रघु० ९।७०)। अतिवाहयाम्बभूव क्षपयाम्बभूव। &lsquo;अस्मिँस्तमालविटपान्धकारे प्रविश्य एनमतिवाहयामः&rsquo; (रत्ना० २)। तत्कृतानुसारादात्मानं परिहराम इत्युक्तं भवति। &lsquo;राजपुत्रैः समं सख्यं कृच्छ्रादप्यतिवाह्यते&rsquo; (कथा० २८।१११)। अतिवाह्यते निर्वाह्यते। &lsquo;किं वा मयापि न दिनान्यतिवाहितानि&rsquo; (मालती० ६।१३)। गमितानीति यावत्। &lsquo;गुहाविसारीण्यतिवाहितानि मया कथंचिद् धनगर्जितानि&rsquo; (रघु० १३।२८)। अतिवाहितानि सोढानि। &lsquo;लोकातिवाहिते मार्गे&rsquo; (सर्वद०)। लोकेन प्रहत इत्यर्थः। &lsquo;अलकामतिवाह्यैव वसतिं वसुसम्पदाम्&rsquo; (कु० ६।३७)। अतिवाह्य सङ्क्रमय्य। अतिशय्य, परिच्छिद्येति यावदिति तु मल्लिः। &lsquo;स शापस्तेनातिवाहितः&rsquo; (कथा० ३३।९१)। अतिवाहितः सोढः। &lsquo;आतिवाहिक एवायं त्वादृशैश्चित्तदेहकः&rsquo; (यो० वा०)। अत्यन्तं कार्याकारं वोढुं समर्थोऽतिवाही सूक्ष्मभूतसङ्घः, तेन निर्वृत्त आतिवाहिकः। &lsquo;कार्यमदेशेनातिवाहयति&rsquo; (कौ० श्र० ४।९।१५)। अतिवाहयति निर्वाहयति।  वा  वा (वा गतिगन्धनयोः)। &lsquo;न भूमिं वातो अतिवाति&rsquo; (अथर्व० ४।५।२)। नातिमात्रं गच्छत्वित्यर्थः।  वी  वी (वी गतिव्याप्तिप्रजनकान्त्यसनखादनेषु)। &lsquo;वेत्यग्रुर्जनिवान्वा अति स्पृधः&rsquo; (ऋ० ५।४४।७)। स्पृधोतिवेति योद्धृनत्यासादयति।  वृत्  वृत् (वृतु वर्तने)। &lsquo;अपत्यलोभाद्या तु स्त्री भर्तारम् अतिवर्तते&rsquo; (मनु० ५।१६१)। अतिवर्ततेऽतिलङ्घते व्यभिचरति। &lsquo;दुःशासनरथं प्राप्य यत्पार्थो नात्यवर्तत&rsquo; (भा० भीष्म० ११०।२०)। नालङ्घत। &lsquo;यथाहं कर्मणा वाचा शरीरेण च राघवम्। नातिवर्तेय…&rsquo; (रा० )। अनुव्रता न स्यामित्यर्थः। &lsquo;बान्धवस्नेहं राज्यलोभोऽतिवर्तते&rsquo; (कथा० ४१।४०)। अतिवर्ततेऽभिभवति। बाधते। &lsquo;नक्षत्रमतिपृच्छन्तं बालमर्थोऽतिवर्तते।&rsquo; (कौ० अ० ९।४।२६)। अतिवर्तते त्यजति। &lsquo;ऋतुस्नातां सतीं भार्यामृतुकालानुरोधिनीम्। अति वर्तेत दुष्टात्मा…&rsquo; (रा० २।७५।५२)॥ अतिवर्तेत=उपेक्षेत, तत्रौदासीन्येन वर्तेत। &lsquo;उपासते पुरुषं ये ह्यकामास्ते शुक्रमेतदतिवर्तन्ते&rsquo; (मुं० उ० ३।२।१)। अतिवर्तन्तेऽतितरन्ति। &lsquo;कोऽन्यो जीवितुकामो देवस्य शासनमतिवर्तते&rsquo; (मुद्रा० ३)। अतिवर्तते लङ्घते। &lsquo;एवं तयोः प्रत्यहमन्योन्याहारादिदानेन कालोतिवर्तते&rsquo; (हितोप० १)। अतिवर्ततेऽतियाति। &lsquo;आ षोडशाद् ब्राह्मणस्य सावित्री नातिवर्तते&rsquo; (मनु० २।३८)। अतिक्रान्तकाला न भवतीत्युक्तं भवति। &lsquo;यथा मे हृदयं नित्यं नातिवर्तते राघवाद्&rsquo; (रा० )। नातिवर्तते न व्यपवर्तते। &lsquo;…प्रविष्टस्तात भारतीम्। सूर्योदये महाबाहुर्दिवसश्चातिवर्तते।&rsquo; अतिक्रामति, व्यत्थेति। &lsquo;असाध्यानतिवर्तन्ते प्रमेहा रजनी यथा&rsquo; (सुश्रुते)। अभिभवन्ति अधिकूर्वते। &lsquo;विद्या वितर्को विज्ञानं स्मृतिस्तत्परता क्रिया। यस्यैते षड् गुणास्तस्य न साध्यमतिवर्तते&rsquo; (चरक० सूत्र० ९।२०)। नातिवर्तते न नश्यति। &lsquo;किमाचारः कथं चैतान् त्रीन् गुणानतिवर्तते&rsquo; (गीता० १४।२१)। गुणातीतो भवतीत्याह। निस्त्रैगुण्योभवतीति वा। &lsquo;येनेन्द्रियेण गृह्यते शब्दस्तस्य विषयभावमतिवृत्तोऽर्थो न गृह्यते&rsquo; (न्यायसू० २।१।५१ भाष्ये)। &lsquo;त्वं नातिवृद्धो वयसा नातिवृत्तश्च यौवनात्। कथमल्पेन कालेन पृथिवीमटसि द्विज&rsquo; (मार्क० पु० ६१।११)॥ यौवनादतिवृत्तः=यौवनाद् दूरं गतः। &lsquo;अधर्मेण जितो धर्मः प्रवृत्तमधरोत्तरम्। शर्मिष्ठयाऽतिवृत्तास्मि दुहित्रा वृषपर्वणः&rsquo; (भा० आदि० ८३।२८)॥ अतिवृत्ताऽतिशयिता, विशेषिता, दूरीकृता, पश्चात्कृता। &lsquo;नूनं दैवं न शक्यं हि पौरुषेणातिवर्तितुम्। यदर्थं यत्नवानेव न लभे विप्रतां विभो&rsquo; (भा० अनु० २९।१९)॥ अतिवर्तितुम्, बाधितुम्, अभिभवितुम्। &lsquo;यानस्य चैव यातुश्च यानस्वामिन एव च। दशातिवर्तनान्याहुः शेषे दण्डो विधीयते&rsquo; (मनु० ८।२९०)। अतिवर्तनानि क्षम्याण्यागांसि। दण्डनिर्मुक्ता अपराधाः। &lsquo;रामं दर्शय मे शीघ्रं पुरा मेऽर्थोऽतिवर्तते&rsquo; (रा० ७।१०५।२)। अतिवर्तते ऽतिक्रामति, अत्येति। कालम् इति शेषः।  व्यध्  व्यध् (व्यध ताडने)। &lsquo;अति क्षिप्रेव विध्यति&rsquo; (ऋ० ४।८।८)। &lsquo;आ राष्ट्रे राजन्यः शूर इषव्योतिव्याधी महारथो जायताम्&rsquo; (वा० सं० २२।२२)। अतिव्याधी दूराद् व्यधनशीलः। यो वा निष्पत्रा करोत्यरीन्।  व्रज्  व्रज् (व्रज गतौ)। &lsquo;अपरेण वेदिमतिव्रज्य&rsquo; (आश्व० श्रौ० २।३।११)। अतिव्रज्य लङ्घयित्वा।  शी  शी (शीङ् स्वप्ने)। &lsquo;अहं पतीन्नातिशये नात्यश्ने नातिभूषये&rsquo; (भा० वन० २३३।३८)। पतीनतिक्रम्य न शये, यावन्मे पतयो न शेरते तावन्नाहं शये। अहं जघन्यसंवेशिनीत्याह। &lsquo;नैतानतिशयेज्जातु नात्यश्नीयान्न दूषयेत्&rsquo; (भा० शां० १०८।१०)। उक्तोऽर्थः। &lsquo;पूर्वान्महाभाग तयाऽतिशेषे&rsquo; (रघु० ५।१४)। अतिक्रामसीत्यर्थः। &lsquo;धाम्नाऽतिशाययति धाम सहस्रधाम्नः&rsquo; (मुद्रा० ३।१७)। स्वार्थेणिच्। उक्तचर एवार्थः। &lsquo;चरितेन चातिशयिता मुनयः&rsquo; (कि० ६।३२)। अतिवृत्ताः। चरितोत्कर्षेण पृष्ठतः कृता इत्यर्थः। &lsquo;न शक्नुमो वयमार्यस्य मतिमतिशयितुम्&rsquo; (मुद्रा० ३)। अतिशयितुमतिक्रमितुम्, मतिमाहात्म्यमत्येतुम्। &lsquo;महार्घस्तीर्थानामिव हि महतां कोप्यतिशयः&rsquo; (उत्तर० ६।११)। अतिशयः प्रकर्ष उत्कर्षः, माहात्म्यम्, गौरवम्। &lsquo;रत्नातिशयप्रकाशाभ्यर्थनं&rsquo; (वर्जयेत्) (कौ० अ० ५।४।१०)। अतिशयो विशिष्टः प्रसादः। &lsquo;प्रासादशोभातिशयालुभिः पथि प्रभोर्निवासाः पटवेश्मभिर्बभुः&rsquo; (शिशु० १२।६३)। प्रासाद०=प्रासादशोभातिशायनशीलैः।  शंस्  शंस् (शंसु स्तुतौ)। &lsquo;तदाहुः कस्मात्स्तुतमनुशस्यते कस्मात्स्तोममतिशंसन्ति&rsquo; (शां० ब्रा० २८।१०)। स्तोमात्परेण किमिति शस्त्रमुदीर्यत इति पृच्छन्ति।  श्लिष्  श्लिष् (श्लिष आलिङ्गने)। &lsquo;अतिश्लिष्टचीनांशुकान्तरीयम्।&rsquo; अतिश्लिष्टं सन्दष्टम्।  सृ  सृ (सृ गतौ)। &lsquo;अहरतिसृता मुहूर्त्ताः। रात्र्यतिसृता मुहूर्त्ताः&rsquo; (कालाः २।१।२८ इत्यत्र वृत्तावुदाहरणे)। अतिसृताः सङ्क्रान्ताः। &lsquo;अनेकवर्णं वमति मूत्रयत्यतिसार्यते।&rsquo; (अष्टाङ्ग० सू० ७।२३)। अतिसार्यते विरेच्यते। अतिसारः। रुधिरादिकमतिशयेन सारयतीति व्युत्पत्तिः। व्याधिविशेषः। &lsquo;शकृता यस्तु संसृष्टमतिसार्येत शोणितम्&rsquo; (सुश्रुत० उत्तर० ४०।५७)। &lsquo;गूढदण्डातिसारणम्&rsquo; (कौ० अ० १।१६।३३)। इति दूतस्य कर्मोक्तम्। अतिसारणं छद्मना देशान्तरे सङ्क्रमणम्।  सृज्  सृज् (सृज विसर्गे)। &lsquo;कामानभिव्यायन्नचिकेतोऽत्यस्राक्षीः&rsquo; (कठ० उ० १।२।३)। अत्यस्राक्षीरत्याक्षीरित्यर्थः। &lsquo;इत्यृषभं सम्पातवन्तमतिसृजति&rsquo; (कौ० सू० २४।१९)। अतिसृजति=उत्सृजति। &lsquo;स्वयमेनमभ्युदेत्य ब्रूयाद् व्रात्यातिसृज होष्यामि&rsquo; (आप० ध० २।३।७।१५)। अतिसृज अनुजानीहि। &lsquo;स चातिसृजेज्जुहुया न चातिसृजेन्न जुहुयात्&rsquo; (अथर्व० १५।१२।२,३)। चो यद्यर्थे। &lsquo;काममुद्ध्रियतामिति ब्राह्मणा अतिसृजेयुः&rsquo; (आप० ध० २।१७।१९)। उक्तोऽर्थः। &lsquo;यः सत्यवाद्यति तं सृजन्तु&rsquo; (अथर्व० ४।१६।४)। अतिसृजन्तु मुञ्चन्तु। &lsquo;न हि नमस्कारमति देवाः। ते हि नमासिताः कर्तारमतिसृजन्ति&rsquo; (गो० ब्रा० उ० २।१८)। मुञ्चन्तीत्येवार्थः। अंहोमुचो भवन्तीत्याह। &lsquo;इत्यतिसृष्ट उद्धरेत्&rsquo; (आप० ध० २।१७।१९)। अतिसृष्टोऽनुज्ञातः। &lsquo;एवमतिसृष्टस्य&rsquo; (गुरुणा शिष्यस्येति शेषः) (आश्व० गृ० ३।८।७)। अतिसृष्टस्यानुज्ञातगमनस्य। &lsquo;करोतु कटं भवानतिसृष्टः&rsquo; (पा० ३।३।१६३ सूत्र वृत्तौ)। अनुज्ञात इत्यर्थः। &lsquo;अतिसृष्टं सुरैरेकं त्र्यम्बकाय&rsquo; युयुत्सवे&rsquo; (रा० १।७५।१२)। कतकानुसारी पाठः। अतिसृष्टं दत्तम्। &lsquo;किं वातिसृष्टः पर्वतकभ्रात्रे वैरोचकाय पूर्वप्रतिश्रुतो राज्यार्धविभागः&rsquo; (मुद्रा० २)। अतिसृष्टः समर्पितः। &lsquo;पुरा नारायणेनेयमतिसृष्टा मरुत्वते&rsquo; (विक्रम० १।१७)। प्रतिग्रहो दत्तः, उपायनी कृता, उपहृता। &lsquo;अतिसृज्य ददानीति वरं मम विशांपतिः&rsquo; (रा० २।१८।२३)। अतिसृज्य प्रतिज्ञाय। &lsquo;अतिसृष्टमतिबद्धं कुपितमत्यल्पमभीक्ष्णं वा बहलं सशूलं मूत्रयन्तं दृष्ट्वा मूत्रवहान्यस्य स्रोतांसि प्रदुष्टानीति विद्यात्&rsquo; (चरक० वि० ५।१०)। अतिसृष्टम् अतिप्रस्रुतम्। &lsquo;अतिसृष्टो अपां वृषभ&rsquo; (अथर्व० १६।१।१) इति सूक्तेनापोऽतिसृज्याऽवकरं विसर्जयति। कांस्यपात्रेऽपोऽवसिच्य ताभिस्तन्मध्यगतं मलं निर्गमयतीत्यर्थ इति साम्प्रदायिकाः (इति सायणः)। अतिसर्गः कामचारानुज्ञेति प्रैषातिसर्गप्राप्तकालेषु कृत्याश्चेति सूत्रे वृत्तिः। &lsquo;अतिसर्गाच्च पटवो दृष्ट्वा श्रुत्वा च मैथिलीम्&rsquo; (रा० ५।६२।७)। अतिसर्गोऽनुज्ञानम्। &lsquo;स्त्रीणां दानविक्रयातिसर्गा विद्यन्ते न पुंसः&rsquo; (नि० ३।४)। अतिसर्गः परित्यागः परासनम्। &lsquo;स्रष्टुर्वरातिसर्गात्तु मया तस्य दुरात्मनः&rsquo; (रघु० १०।४२)। वरातिसर्गो वरदानम्। &lsquo;तवातिसर्गाद् देवेश प्राजापत्यमिदं पदम्&rsquo; (भा० कर्ण० ३४।२)। अतिसर्गः प्रसादः। &lsquo;विधुरां ज्वलनातिसर्जनात्&rsquo; (कु० ४।३२)। ज्वलने वह्नौ प्रक्षेपात्। &lsquo;दीयतामिति वचोऽतिसर्जने&rsquo; (शिशु० १४।४८)। अतिसर्जनं वितरणं विश्राणनम्। &lsquo;तत्तदीयविशिखातिसर्जनात्&rsquo; (कि० १३।५७)। अतिसर्जनात् प्रत्यर्पणात्। &lsquo;सैषा ब्रह्मणोऽतिसृष्टिः &rsquo; (बृ० उ० १।४।६)। अतिशयिता समुत्कृष्टा सृष्टिरतिसृष्टिः। &lsquo;ते नमसिता होतारमतिसृजन्ते&rsquo; (शां० ब्रा० १३।१)। अतिसृजन्ते अतिसृजन्ति अनुजानन्ति। &lsquo;तच्छ्रेयो रूपमत्यसृजत् क्षत्रम्&rsquo; (बृह० उ० १।४।११)। अत्यसृजत् अतिशयेनासृजत्। &lsquo;ब्राह्मणेभ्यश्चात्मानमतिसृजेत्&rsquo; (कौ० अ० १०।३।३७)। अतिसृजेत् परिदद्याद् अर्पयेत्। &lsquo;स चेदाचारक्रमं दर्शयेन्न विक्रेतारं तस्य द्रव्यस्यातिसर्गेण मुच्येत&rsquo; (कौ० अ० ३।१६।१३)। अतिसर्गेण प्रत्यर्पणेन। &lsquo;तं राजा दूष्यद्रव्योपभोगातिसर्गेण दृष्ये विक्रमयेत्&rsquo; (कौ० अ० ५।१।६)। अतिसर्गोऽनुज्ञानम्।  सृप्  सृप् (सृप्लृ गतौ)। &lsquo;अहिर्न जूर्णामतिसर्पति त्वचम्&rsquo; (ऋ० ९।८६।४४)। अतिसर्पति परित्यज्य गच्छति।  स्कन्द्  स्कन्द् (स्कन्दिर् गतिशोषणयोः)। &lsquo;ते स्पन्द्रासो नोक्षणोऽति ष्कन्दन्ति शर्वरीः&rsquo; (ऋ० ५।५२।३)। अतियान्तीत्यर्थः।  स्था  स्था (ष्ठा गतिनिवृत्तौ)। &lsquo;स भूमिं विश्वतो वृत्वात्यतिष्ठद् दशाङ्गुलम्&rsquo; (ऋ० १०।९०।१)। अत्यतिष्ठत् अतिक्रम्यातिष्ठत्। &lsquo;इदं सर्वमतितिष्ठत्यार्वागेवास्मादिदं सर्वं भवति यो राजसूयेन यजते&rsquo; (श० ब्रा० ५।४।२।५)। अतितिष्ठति अतिक्रम्य अतिशय्य तिष्ठति। &lsquo;पुरुषो ह नारायणोऽकामयत। अतितिष्ठेयं सर्वाणि भूतानि&rsquo; (श० ब्रा० १३।६।१।१)। उक्तोऽर्थः। &lsquo;यो जनान् महिषाँ इवातितस्थौ पवीरवान्&rsquo; (ऋ० १०।६०।३)। अतितस्थौ अतितष्ठौ अतिभवति, अतिभूय तिष्ठतीति वा। पवीरवान् आयुधवान्। &lsquo;बृहत्पाण्डरवासा अतिष्ठाः सर्वेषां भूतानां मूर्धा&rsquo; (कौ० ब्रा० उ० ४।२)। अतिष्ठाः अतितिष्ठतीति। कर्तरि विच्। &lsquo;अतिष्ठा सर्वेषां भूतानां मूर्धा राजेति&rsquo; (श० ब्रा० १४।५।१।२)। अतिष्ठा=अत्युत्कर्षः। अतिष्ठा वा एषा च्छन्दसां यदतिच्छन्दाः। &lsquo;अतिष्ठाऽअश्वमेधो यज्ञानाम्&rsquo; (श० ब्रा० १३।५।१।९)। &lsquo;अतिष्ठावान् बभूव हि&rsquo; (अथर्व० ३।२३।६) अतिक्रम्यावस्थानमतिष्ठा। तद्वान्। &lsquo;अत्यतिष्ठद्रणे भीष्मो विधूम इव पावकः&rsquo; (भा० भीष्म० ४९।४५)। अत्यतिष्ठत् (इतरान्) अतिक्रम्यातिष्ठत्।  स्वृ  स्वृ (शब्दोपतापयोः)। &lsquo;यदा वा ऋचमाप्नोत्योमित्येवाति स्वरति&rsquo; (छां० उ० १।४।४)। अतिशयेन स्वरति शब्दं करोति उच्चारयति।  हन्  हन् (हन हिंसागत्योः)। &lsquo;तच्चेदतिहन्यात्&rsquo; (आप० श्रौ० ६।४।१४।१३)। सायम्प्रातर्हुतमतीत्य पुनश्चेद् रुद्रो हन्यात् (पशूनिति शेषः) इत्यर्थः। &lsquo;तस्य हैतस्य हृदये पादावतिहतौ&rsquo; (श० ब्रा० १०।५।२।१३)। अतिहतौ निखातौ। &lsquo;तदेतत् सृष्टम् (अन्नम्) पराङ् अत्यजिघांसत्&rsquo; (ऐ० उ० १।३)। अत्यजिघांसत् अतिक्रम्य गन्तुमैच्छत्। इह हन्तिर्गत्यर्थः। &lsquo;स यथा कुमारो वा महाराजो वा ऽतिघ्नीमानन्दस्य गत्वा शयीत&rsquo; (बृह० उ० २।१।१९)। अतिघ्नीम् अतिशयम्, परां काष्ठाम्।  हा  हा (ओहाक् त्यागे)। &lsquo;अतिहाय पूर्वामाहुतिं तूष्णीमुत्तरां समिधि जुहोति&rsquo; (भा० श्रौ० ६।१२।१०)। अतिहाय अतिक्रम्य। पूर्वस्या आहुतेः परेण। &lsquo;माऽस्मानतिहाय दाः&rsquo; (नि० १।३।७)। अतिहाय=अतिक्रम्य। परिहृत्य।  हि  हि (हि गतौ वृद्धौ च)। &lsquo;आयुर्यत्ते अतिहितं पराचैः&rsquo; (अथर्व० ७।५५।३)। पराचैरतिहितं पराङ् अतिगतम्।  हृ  हृ (हृञ् हरणे)। &lsquo;ता (अपः) नातिहृत्य सादयेन्नो अनाप्ताः&rsquo; (श० ब्रा० १।१।१।२१)। अतिहृत्य सीमानमतिक्रम्य। &lsquo;न प्रत्यञ्चमक्षमध्वर्युः। सोमग्रहमतिहरति&rsquo; (श० ब्रा० ५।१।२।१७)। अतिहरति नयति। अतिशब्दः प्रत्यङ्नयनमतिक्रमो भवतीति द्योतनाय। &lsquo;न च देशकालोपभोगच्छलेनातिहरेयुः&rsquo; (कार्याणि) (कौ० अ० ३।२०।२२)। न प्रत्यादिशेयुरित्यर्थः।  " />
<meta property="og:type" content="article" />
<meta property="og:url" content="https://vishvAsa.github.io/sanskrit/koshaH/upasargArtha-chandrikA/134_ati/" /><meta property="article:section" content="koshaH" />



<meta itemprop="name" content="१३४ अति">
<meta itemprop="description" content="अर्ज्  अर्ज् (अर्ज षर्ज अर्जने, अर्ज प्रतियत्ने)। &lsquo;स्वस्ति हैनमत्यर्जन्ति स्वर्गं लोकर्माभ&rsquo; (ऐ० ब्रा० १।११)। अत्यर्जन्ति गमयन्ति प्रापयन्ति। अतिः सौष्ठव इति षड्गुरु०। अतिशब्दः क्षिप्रार्थ इति गोविन्दस्वामी। &lsquo;अति नोर्जस्याकाशं नः कुर्विति&rsquo; ( )। अवकाशं नः प्रापयेत्याह।  अर्ह्  अर्ह् (अर्ह पूजायाम्)। &lsquo;बृहस्पते अति यदर्यो अर्हति&rsquo; (तै० सं० १।८।२२।२)। अत्यर्हति=अतिक्रम्यार्हति।  अश्  अश् (अश भोजने)। &lsquo;अहं पतीन्नातिशये नात्यश्ने नातिभूषये&rsquo; (भा० वन० २३३।३८) नात्यश्ने=नात्यश्नामि नातिक्रम्याश्नामीत्याह। यावन्मे पतयो भुक्ता भवन्ति तावदेव भुञ्जे, न ततः प्राग् इति भावः। &lsquo;यद्यु अश्नाति देवानत्यश्नाति&rsquo; (श० ब्रा० १।१।१।९)। उक्तोऽर्थः।  अस्  अस् (अस भूवि)। &lsquo;श्रिया समानाँ अति सर्वान्त्स्याम&rsquo; (अथर्व० ११।१।१२)। अतिष्याम अभिभवेमेत्यर्थः।  अस्  अस् (असु क्षेपणे)। &lsquo;बहुभिश्चैकमत्यस्यन्नेकेन च बहूञ्जनान्। विनिर्योक्ष्याम्यहं बाणान्नृवाजिगजमर्मसु&rsquo; (रा० २।२३।३७)॥ अत्यस्यन् पराभावयन्, पराणुदन्। &lsquo;तुहिनात्यस्तः&rsquo; (पा० २।१।२४ सूत्रवृत्तौ)। हिममतिक्रमित इत्यर्थः। &lsquo;द्व्यहात्यासं गाः पाययति&rsquo; (पा० ३।४।५७ सूत्रे वृत्तौ)। अत्यसनेनातिक्रमणेन गवां पानक्रियां विच्छिनत्ति। अद्य पाययित्वा द्व्यहमतिक्रम्य पुनः पाययतीत्यर्थः।  आप्  आप् (आप्लृ व्याप्तौ)। &lsquo;राद्धिः प्राप्तिः समाप्तिर्व्याप्तिर्मह एधतुः। अत्याप्तिरुच्छिष्टे&rsquo; (अथर्व० ११।७।२२)। अतिक्रान्ताऽऽप्तिरत्याप्तिः।  इ  इ (इण् गतौ)। &lsquo;अत्येति रजनी या तु सा न प्रतिनिवर्तते&rsquo; (रा० २।१०५।१९)। अत्येति अतिक्रामति विगच्छति। एतद्रुद्रावसं तेन परो मूजवतोऽतीहि (वा० सं० ३।६१)। अतीहि अतिक्राम। अवसं भोजनम्। &lsquo;अवश्यकरणीये च मा त्वां कालोऽत्यगादयम्&rsquo; (भा० आदि० १५९।१६)। अकृतार्थं त्वा मातिक्रमीत्, मा हासीत्। &lsquo;अत्यन्याँ अगां नान्याँ उपागाम्&rsquo; (वा० सं० ५।४२)। अत्यगां पर्यहार्षमुपैक्षिषि। &lsquo;अत्यगान्मायां देवानाम्&rsquo; (भा० पु० ९।२०।२७)। आत्मानं देवानां मायायाः पर्यहार्षीत्, अरक्षीदित्यर्थः। &lsquo;प्राप्तकालमिदं मन्ये मा त्वं दुर्योधनात्यगाः&rsquo; (भा० उ० १२५।२६)। मातिहासीरित्यर्थः। &lsquo;न चैनमत्यगाद् वह्निर्वेलामिव महोदधिः&rsquo; (भा० सभा० ३१।५३)। एनं सहदेवं (सैन्यस्याभिमुखे स्थितम्) अतिक्रम्य सैन्यं न ददाहेत्यर्थ इति नील०। &lsquo;एवं मे वसतो राजन्नेष कालोऽत्यगाद् दिवि&rsquo; (अर्जुन० ४।६२)। अत्यगात् अत्यक्रमीत्, व्यगात्। &lsquo;नात्येति कालो यज्ञस्य यथाऽयं मम राघव&rsquo; (रा० १।१९।१८)। नात्येति नातिक्रामति, नातियाति। &lsquo;अथ या अष्टाविष्टका अतियन्ति&rsquo; (श० ब्रा० ८।५।३।७)। अतिरिक्ता भवन्तीत्याह। &lsquo;नदं न भिन्नममुया शयानं मनो रुहाणा अति यन्त्यापः&rsquo; (ऋ० १।३२।८)। अतियन्ति उपरि प्लवन्ते। &lsquo;अतीयात्सागरो वेलां न प्रतिज्ञामह पितः&rsquo; (रा० २।११२।१८)। अतीयात् अतिलङ्घेत। वेलां मर्यादां भिन्द्यादित्यर्थः। &lsquo;केनात्यगाद्राजा व्याधिना&rsquo; (रा० २।७२।२९)। अत्यगात् अमृत, मृतिमापत्। &lsquo;मा मे वाङ् नाभिमतिगाः&rsquo; (का० श्रौ० ९।१२।४)। &lsquo;सुपर्ण इव वेगेन पक्षिराडत्यगाच्चमूम्&rsquo; (भा० द्रोण० १२८।१०)। अत्यगात् अतिक्रम्यागात्। &lsquo;स्थातव्यं ते नयनविषयं यावदत्येति भानुः&rsquo; (मेघ० ३६)। नयनगोचरतां नातिक्रामतीत्यर्थः। &lsquo;स हि देवोऽत्यगात् देवांस्तपसा विक्रमेण च&rsquo; (भा० सौ० ६।३४)। अत्यगात् अत्यशेत। &lsquo;तद्धि (अग्निहोत्रम्) पवित्रं नात्येति&rsquo; (भा० श्रौ० ६।८।१८)। पवित्रं नक्तकः। अग्निहोत्रपयो नक्तकान्न बहिः स्रवतीत्यर्थः। &lsquo;अद्वारेण च नातीयाद् ग्राम वा वेश्म वा वृतम्&rsquo; (मनु० ४।७३)। नातीयात् न प्रविशेत्। &lsquo;असन्निवृत्त्यै तदतीतमेव (शा० ६।१०)। अतीतमतिक्रान्तम्। &lsquo;सब्रह्मचारिण्येकाहमतीते क्षपणं स्मृतम्&rsquo; (मनु० ५।७१)। अतीते मृते। क्षपणं लङ्घनम्। &lsquo;अप्रजायामतीतायां भर्तुरेव तदिष्यते&rsquo; (मनु० ९।१९६)। अतीतायां मृतायामुपरतायाम्। &lsquo;ततस्तु पूषतेऽतीते स राजा द्रुपदोऽभवत्&rsquo; (भा० आदि० १६६।८)। &lsquo;अतीतमाज्ञाय तु पार्थिवर्षभम्&rsquo; (रा० २।६५।२९)। उक्तोऽर्थः। &lsquo;कैर्लिङ्गस्त्रीन्गुणानेतानतीतो भवति प्रभो&rsquo; (गीता० १४।२१)। &lsquo;सोऽन्तः पुरमतीत्यैव स्त्रियस्ता वाक्यमब्रवीत्&rsquo; (रा० २।३४।११)। अतीत्यैव अतिवेगेन प्राप्यैव। &lsquo;न दिष्टमर्थमत्येतुमीशो मर्त्यः कथंचन&rsquo; (भा० वन० १३५।५५)। अत्येतुं परिहर्तुम्। &lsquo;स्रोतोवहां पथि निकामजलामतीत्य&rsquo; (शा० ६।१६)। अतीत्य अतिक्रम्य विहाय। &lsquo;अतीत्य हि गुणान्सर्वान् स्वभावो मूर्ध्नि वर्तते&rsquo; (हितोप० १।१८)। अतीत्य=अतिशय्य। &lsquo;तपात्यये&rsquo; (कू० ४।४४)। निदाघान्त इत्यर्थः। &lsquo;प्राणानामेव चात्यये&rsquo; (मनु० ५।२७)। अत्ययः संशयः। अत्ययशब्दो मुख्यया वृत्त्या नाशमाह। गौण्या तु तत्कारणे संकट उपचर्यते। &lsquo;प्राणात्यये च सम्प्राप्ते&rsquo; (याज्ञ० १।१७९)। &lsquo;न नर्मयुक्तमनृतं हिनस्ति न स्त्रीषु राजन्न विवाहकाले। प्राणात्यये सर्वधनापहारे पञ्चानृतान्याहुरपातकानि&rsquo; (भा० आदि० ८२।१६)॥ उक्तोऽर्थः। &lsquo;क्षत्रियस्यात्यये दण्डो भागाद् दशगुणो भवेत्&rsquo; (मनु० ८।२४३)। अत्ययोऽपराधः। &lsquo;दाप्योऽष्टगुणमत्ययम्&rsquo; (मनु० ८।४००)। अत्ययो दण्डः। &lsquo;साहसस्तेयपारुष्यगोभिशापात्यये&rsquo; (याज्ञ० २।१२)। अत्ययः प्राणधनातिपातः। &lsquo;पितुरत्ययात्&rsquo; (दशकु० ६४)। अत्ययो मृत्युः। &lsquo;नानात्ययानां वृक्षाणां रसान् समवहारमेकतां रसं गमयन्ति&rsquo; (छां० उ० ६।३।१)। अत्ययो गतिः स्वभावः। &lsquo;बहव इमेस्मिन्पुरुषे कामा नानात्ययाः&rsquo; (छां० उ० ४।१०।३)। नानात्यया नानानर्थावहा इत्यर्थः। &lsquo;वारणं (शङ्कुम्) पश्चादघं ये वारयाता इति वृत्रशङ्कुं दक्षिणतोऽघस्यैवानत्ययाय&rsquo; (श० ब्रा० १३।८।४।१)। अत्ययो वृद्धिः। यथा नातः पर वर्धेत तथेत्यर्थः। &lsquo;क्षुरस्य धारा निशिता दुरत्यया&rsquo; (कठ० उ० १।३।१४)। अत्यय उपरिपादन्यासः। दुःखोत्ययो यस्याः सा। &lsquo;बुद्धिश्च ते लोकैरपि दुरत्यया&rsquo; (रा०)। दुरत्यया, दुरवगमा, दुरासदा।** &lsquo;राजा (=सोमः) पवित्रमत्येति&rsquo; (ऋ० ९।८५।९)। दशापवित्रमतिक्रम्य गच्छति। &lsquo;ब्रह्मा देवानां पदवीः कवीनामृषिर्विप्राणां महिषो मृगाणाम्। श्येनो गृध्राणां सोमः पवित्रमत्येति रेभन्&rsquo; (तै० स० ३।४।११)॥ पवित्रान्नक्तकान्निश्च्योतति प्रस्रवति। &lsquo;अतीत्य मर्त्याननुपेत्य देवान् सृष्टावभूतामिव भूतधात्रा&rsquo; (सौन्दर० ४।६)। अतीत्य अतिक्रम्य अतिशय्य। परावरयोगे ल्यप्। &lsquo;आजग्मुः परमं क्षोभमत्ययेष्विव सागराः&rsquo; (मात्स्यपु० १३८।४)। अत्ययः प्रलयः। &lsquo;तयोः (अग्निहोत्रयोः) एतदेवात्ययनम्&ndash;अस्तमिते पुरा तमिस्रायै सुव्युष्टायां पुरोदयात्&rsquo; (जै० ब्रा० १।६)।  ऊह्  ऊह् (ऊह वितर्के)। &lsquo;अधोऽधोक्षं प्रत्यञ्चं द्रोणकलशमत्युह्य&rsquo; (का० श्रौ० ९।२।१६)। अत्युह्य (प्रतीच्यां) प्रेर्य।  एष्  एष् (एषृ गतौ)। &lsquo;शरभो न चत्तोति दुर्गाण्येषः&rsquo; (अथर्व० ९।५।९)। अत्येषः=अत्यैषः=अत्यतारीः।  कल्  कल् (कल गतौ संख्याने च, कल विल क्षेपे)। &lsquo;यज्ञे यज्ञे यथाकालं दक्षिणा अत्यकालयत्&rsquo; (भा० द्रोण० ५७।५)। अत्यकालयत्=अददात्। अपोदहरदिति शब्दार्थः। &lsquo;ईजानो वितते यज्ञे दक्षिणामत्यकालयत्&rsquo; (भा० शां० २९।३३)। उक्तोऽर्थः।  काश्  काश् (काशृ दीप्तौ)। &lsquo;दिक्ष्वतीकाशान् करोति&rsquo; (तै० सं० ६।१।१)। अतीकाशा द्वाराणि। भित्तौ छदिषि वाऽतीत्य व्यवधानं काशन्त इति।  कूप्  कूप् (कुप क्रोधे)। &lsquo;तेन चैवातिकोपेन स यज्ञः सन्धितस्तदा&rsquo; (भा० द्रोण० २०२।६३)। अतिकोपोऽतीतकोपः, शान्तसंरम्भः।  कृ  कृ (डुकृञ् करणे)। &lsquo;सर्वत्रातिकृतं भद्रे व्यसनायोपकल्पते&rsquo; (रा० ५।२५।२१)। अतिकृतमतिमात्रमाचरितम्। &lsquo;यदतिकरोति यन्नापि करोति&rsquo; (तै० सं० ६।६।२।१)। अतिकरोति अनपेक्षितमतिरिक्तं करोति।  कृष्  कृष् (कृष विलेखने)। &lsquo;फालमतिकर्षति&rsquo; (कौ० सू० २०)।  क्रम्  क्रम् (क्रमु पादविक्षेपे)। &lsquo;अयि वात्सल्यादतिक्रामति प्रसङ्गः&rsquo; (मालती० ६)। अतिक्रान्तमर्यादो जायते, औचित्यसीमानं लङ्घते। &lsquo;अलिचक्राम सुमहान्कालः&rsquo; (भा० आदि० १५७।७)। अतिचक्राम व्यतीयाय। &lsquo;अत्यक्रामदविज्ञातः कालः परमदुस्तरः&rsquo; (भा० पु० १।१३।१६)। &lsquo;सा निशाऽतिचक्राम (पञ्चत० १)। &lsquo;यथा यथा यौवनमतिचक्राम&rsquo; (काद०)। &lsquo;अति विश्वाः परिष्ठाः स्तेन इव व्रजमक्रमुः&rsquo; (ऋ० १०|९७।१०)। व्रजमत्यक्रमुः=व्रजमावस्कन्दुः, अधस्पदं चक्रुः। &lsquo;अत्यक्रामम् इमान् मासांस्तद्वधं परिचिन्तयन्&rsquo; (रा० ६।८८।२०)। अत्यक्रामम् अयापयम्, अक्षपयम्। अनैषम्। &lsquo;कुसीदवृद्धिः…धान्ये सदे लवे वाह्ये नातिक्रामति पञ्चताम्&rsquo; (मनु० ८।१५१)। पञ्चगुणतामतीत्य न वर्तते इत्यर्थः। &lsquo;नैव देवा (प्रजापतेराज्ञाम्) अतिक्रामन्ति न पितरो न पशवो मनुष्या एवैकेऽतिक्रामन्ति&rsquo; (श० ब्रा० २।४।२।६)। अतिक्रामन्ति प्रतिघ्नन्ति, लङ्घन्ते। &lsquo;अतिक्रामेत् प्रमत्तं या मत्तं रोगार्तमेव वा&rsquo; (मनु० ९।७८)। अतिक्रामेत् शुश्रूषणाद्यकरणेनावजानीयात्, उपेक्षेत वा। &lsquo;पितुः स नित्यसन्तुष्टो नातिचक्राम चाश्रमात्&rsquo; (रा० १।१०।८)। आश्रमाद् दूरं न निरगादित्याह। &lsquo;तस्मादतिक्रमाम्येव भवादस्मात् सुदारुणात्&rsquo; (भा० अनु० ११७।१३)। अतिक्रमामि=अतिक्रामामि=अपक्रामामि, अपसर्पामि। &lsquo;स हि स्वाम्यादतिक्रामेद् ऋतूनां प्रतिरोधनात्&rsquo; (मनु० ९।९३)। अतिक्रामेत्=हीयेत। &lsquo;आप्नुहि श्रेयांसमति समं क्राम&rsquo; (अथर्व० २।११।१)। अतिक्राम अतिशेष्व विशेषय। &lsquo;ये शूरा निहता युद्धे स्वर्याता रणगृद्धिनः। सर्वे ते विबुधश्रेष्ठ नातिक्रामन्ति भूमिदम्&rsquo; (भा० अनु० ६२।५७)॥ नातिक्रामन्ति नातिशेरते (कर्मविपाकेन) इत्यर्थः। &lsquo;यौ तौ दैवासुरे युद्धे वरौ दशरथोऽददात्। तौ स्मारय महाभागे सोऽर्थो मा त्वामतिक्रमेत्&rsquo; (रा० २।९।२८)॥ सोऽर्थस्त्वां मातिक्रमौत्, अन्तर्गतो मा भूत्, मा स्मैनं विस्मार्षीरित्याह। &lsquo;अभिमन्युवधं वीरः सोऽत्यक्रामन्महामतिः। अप्रियं वसुदेवस्य मा भूदिति महामतिः&rsquo; (भा० आश्व० ६१।२)॥ अत्यक्रामद् अलङ्घयत्। अन्तरितमकरोदित्यर्थः। &lsquo;प्रत्यासन्नमधीयानं ब्राह्मणं यस्त्वतिक्रमेत्। भोजनाच्चैव दानाच्च दहत्यासप्तमं कुलम्&rsquo; (बौ० ध० १।१०।२७ इत्यत्र विवरणे सङ्गृहीतं शातातपवचनम्)॥ दानभोजनाभ्यां वर्जयेदित्याह। &lsquo;अचिरात्तं वृथामन्त्रमतिक्रामन्ति विद्विषः&rsquo; (का० नी० सा० १२।३२)। अतीत्यातिसन्धाय तद्राज्यमाक्रम्य गृह्णन्तीत्युपाध्यायनिरपेक्षा। &lsquo;इरावतीमतिक्रामन्ती भव&rsquo; (माल०)। अतिक्रामन्ती=अतिशयाना, पश्चात्कुर्वती, पृष्ठतः कुर्वाणा। &lsquo;नष्टं मृतमतिक्रान्तं नानुशोचन्ति पण्डिताः&rsquo; (पञ्चत० १)। अतिक्रान्तम् अतीतम्। &lsquo;यत्कथयितुं प्रवृत्तस्तत्परित्यज्यातिदूरमतिक्रान्तोऽस्मि।&rsquo; (काद० ३४६)। बह्वप्रस्तुतं प्रस्तोतुमारब्धो स्मीत्यर्थः। &lsquo;अतिक्रान्तं भगवती कथयति&rsquo; (माल० ५)। अतीतकालाधिकरणकमित्यर्थः। &lsquo;अतिक्रान्तावस्थो गजपतिरिदं स्थावरचरम्। जगत्सर्वं हन्तुं समभिलषति क्रोधकलुषः&rsquo; (मा० ली० ९।१७)॥ अतिक्रान्ता षष्ठी मदावस्था। &lsquo;न कुप्यवेतनी कश्चिन्न चातिक्रान्तवेतनी&rsquo; (भा० वन० १५।२२)। अतिक्रान्तवेतनी विलम्बितवेतनः, अदत्तभक्तो वा। अतिरिक्तनिवेशो वा। &lsquo;कथं ज्येष्ठानतिक्रम्य यवीयान्राज्यमर्हति&rsquo; (भा० आदि० ८५।२२)। अतिक्रम्य वर्जयित्वा। &lsquo;प्रथितयशसां भाससौमिल्लक-कविपुत्रादीनां प्रबन्धानतिक्रम्य वर्तमानकवेः कालिदासस्य क्रियायां कोऽतिबहुमानः&rsquo; (माल० १)। अतिक्रम्य उपेक्ष्य। &lsquo;किं वा देव्या परिजनमतिक्रम्य भवान् सन्दिष्टः&rsquo; (माल० ४)। अतिक्रम्य=अतिहाय। &lsquo;व्यालद्विप इवास्माभिरतिक्रम्यैव दम्यते&rsquo; (महावीर० ३।३१)। अतिक्रम्य=अभिभूय, धर्षयित्वा। &lsquo;जनकाग्रजन्मनोः शासनमतिक्रम्य&rsquo; (दशकु० २)। अतिक्रम्यातिलङ्घ्य, अवमान्य, अननुवृत्य। अतिक्रम्य तांस्तान् विशेषान्। तेषां परस्ताद् गत्वेत्यर्थः। &lsquo;जम्बुद्वीपमतिक्रम्य शिशिरो नाम पर्वतः&rsquo; (रा० ४।४०।३४)। जम्बुद्वीपात्परेणेत्यर्थः। इदं कदलीगृहमतिक्रम्य दृश्यते। कदलीगृहात्परेण। &lsquo;अक्षद्यूते समाह्वानं नियोगात्स्थविरस्य च। जानन्नपि क्षयकरं नातिक्रमितुमुत्सहे&rsquo; (भा० सभा० ७६।४)॥ अतिक्रमितुमतिलङ्घितुमुपेक्षितुम् अननुमन्तुम्। &lsquo;न ह्यतिक्रमितुं शक्तस्तव वाक्यं महीपतिः&rsquo; (रा० २।९।२६)। उक्तोऽर्थः। &lsquo;अनतिक्रमणीयं मे सुहृद्वाक्यम्&rsquo; (शा० २)। अनतिक्रमणीयमशक्यलङ्घनम्। &lsquo;अनतिक्रमणीया दिवस्पतेराज्ञा&rsquo; (शा० ७)। &lsquo;तेन ह्यनतिक्रमणीयानि श्रेयांसि&rsquo; (शा०)। व्यतिक्रमानर्हाणीत्यर्थः। &lsquo;अहो अतिक्रमः&rsquo; (मालती० ७)। समुदाचारातिचरणम्। &lsquo;भोजनवेलातिक्रमे चिकित्सका दोषमुदाहरन्ति&rsquo; (माल०)। भोजनकालातिपाते। &lsquo;केवलमुपचारातिक्रमं प्रमार्ष्टुमस्माकमयमारम्भः&rsquo; (माल० ४)। अतिक्रमो लङ्घनम्। &lsquo;दिशत्यपायं हि सतामतिक्रमः&rsquo; (कि० १४।९)। अतिक्रमोऽपराधः। &lsquo;अनेकसंवत्सरातिक्रमे&rsquo; (उत्तर० ४)। अतिक्रमोऽत्ययो व्यपायः। स्वभावो दुरतिक्रमः। दुर्जय इत्यर्थः। &lsquo;त्वां तु सत्यादतिक्रान्तं हनिष्यामि सबान्धवम्&rsquo; (रा० ४।३०।८२)। सत्यादतिक्रान्तं सत्यात्प्रच्युतमपेतम्। अकर्मकोऽत्रातिक्रमिः।  क्रीड्  क्रीड् (क्रीडृ विहारे)। &lsquo;त एनमत्यक्रीडन्&rsquo; (तै० ब्रा० १।६।७)। द्यूतक्रियया देवनेनात्यशेरतेत्याह।  क्षर्  क्षर् (क्षर संचलने)। &lsquo;सुता इन्द्राय वज्रिणे सोमासो दध्याशिरः। पवित्रमत्यक्षरन्&rsquo; (ऋ० ९।६३।१५)। पवित्रस्योपरि प्रास्यन्दन्त।  ख्या  ख्या (ख्या प्रकथने)। &lsquo;वशा समुद्रमत्यख्यत्&rsquo; (अथर्व० १०।१०।१५)। समुद्रं सुदूरम् प्रैक्षत। &lsquo;मा नो गव्येभिरश्व्यैः सहस्रेभिरतिख्यतम्&rsquo; (ऋ० ८।७३।१५)। माऽतिख्यतम् मोपेक्षिषाथाम्। &lsquo;मा नो अतिख्य आगहि&rsquo; (ऋ० १।४।३)। दर्शनपथान्मा यीयव इत्युक्तं भवति।** &lsquo;मा नो मर्ताय रिपवे वाजिनीवसू परो रुद्रानतिख्यतम्&rsquo; (ऋ० ८।२२।१४)। मार्पिपतम् इत्याह, मा परिदा इति वा। माऽस्माञ्शत्रोरामिषं वोचतम् इति त्वक्षरार्थः।  गम्  गम् (गम्लृ गतौ)। &lsquo;ततो दशाहेऽतिगते&rsquo; (रा० २।७७।१)। अतिक्रान्त इत्यर्थः। &lsquo;परगृहमतिगतायाः षट्पणः&rsquo; (दण्डः) (कौ० अ० ३।४।३)। स्वगृहमतिक्रम्य गतायाः।  गाह्  गाह् (गाहू विलोडने)। &lsquo;विश्वा उत त्वया वयं धारा उदन्या इव। अति गाहेमहि द्विषः&rsquo; (ऋ० २।७।३)। अतिगाहेमहि अतिक्रामेम। उपप्लवेमहि। &lsquo;इन्दुः पुनानो अतिगाहते मृधः&rsquo; (ऋ० ९।८६।२६)। उक्तोऽर्थः।  गुर्  गुर् (गुरी उद्यमने)। &lsquo;मुगो नाश्नो अति यज्जुगुर्यात्&rsquo; (ऋ० १।१७३।२)। **अतिजुगुर्यात्, आक्रोशेत् (हृष्टः सन्)। **  ग्रह्  ग्रह् (ग्रह उपादाने)। &lsquo;वृत्ततोऽतिगृह्यते&rsquo; (पा० ५।४।४६ सूत्रे वृत्तौ)। सुष्ठुवृत्तवानन्यानतिक्रम्य वृत्तेन गृह्यते इत्यर्थः। &lsquo;त एतानतिग्राह्यान् ददृशुस्तानत्यगृह्णत तद्यदेनानत्यगृह्णत तस्मादतिग्राह्या नाम&rsquo; (श० ब्रा० ४।५।४।२)। संख्यामतीत्याददतेत्यर्थः। &lsquo;बभूवुरनतिग्राह्या योषितश्छन्दतः किल&rsquo; (भा० सभा० ३१।३७)। अत्यन्तं सुग्रहा न बभूवुरित्याह। &lsquo;अतिग्रहाव्यथनक्षेपेष्वकर्तरि तृतीयायाः&rsquo; (पा० ५।४।४६)। अतिक्रम्य ग्रहोऽतिग्रह इति वृत्तिः।  चर्  चर् (चर गतिभक्षणयोः)। &lsquo;तत्र विराधदनुकबन्धप्रभृतयः केप्यतिचरन्तीति श्रुतम्&rsquo; (महावीर० २)। अभिचरन्ति अतिशयेनाटन्ति। &lsquo;पुत्राः पितॄनत्यचरन् नार्यश्चात्यचरन्पतीन्&rsquo; (भा० शां० २।२८।५५)। अत्यचरन् वचने नातिष्ठन्, अनुव्रता अनुरक्ता नाभूवन्नित्यर्थः। &lsquo;नातिचरेद्भर्तारम्&rsquo; (गो० ध० २।९।२)। न व्यभिवरेत्। &lsquo;सुवृत्ता वृत्तशौटीर्यं न त्वामत्यच्चरच्छुभा&rsquo; (रा० ६।११८।६)। उक्तोऽर्थः। &lsquo;स्वं स्वमाचारमत्यचारिषुः&rsquo; (दशकु० १६२)। अत्यचारिषु=उदलङ्घिषत। &lsquo;ऋत्विगाचार्यौ नातिचरितव्यौ&rsquo; (मी० शा० भा० १०।२।१६।४६)। नातिक्रमणीयौ। &lsquo;स्त्री यातिचारिणी&rsquo; (गौ० ध० ३।४।३५)। पतिमतिचरतीत्येवंशीला, स्वैरिणीत्यर्थः। &lsquo;अतिक्रम्य स्वस्थानं सरोऽन्तरं गच्छति अतिचरा संचारिणी स्थलपद्मिनी। मनसा भर्तुरतिचारे&rsquo; (व० ध० २१।६)। अतिचारोतिक्रमः। अतिचारः कुजादिपञ्चग्रहाणां स्वस्वाक्रान्तराशिषु भोगकालमुल्लङ्घ्य राश्यन्तरगमनम्।  छिद्  छिद् (छिदिर् द्वैधीकरणे)। &lsquo;अतिच्छेदातिवादाभ्यां स्मयोऽयं समुपागतः&rsquo; (भा० अनु० १२०।९)। अतिच्छेदोऽत्यन्तमन्तरम् मशकेन समुद्रशोषणमिवेति नील०। स्मयो विस्मयः।  जन्  जन् (जनी प्रादुर्भावे)। &lsquo;अतिजातः (सुतः)। यः पितॄनतिक्रामति गुणैः&rsquo; (पञ्चत०)।  जि  जि (जि जये, जि अभिभवे)। &lsquo;लोकं ह्यतिजितं कृत्वा ह्यावां हन्तुमिहेच्छति&rsquo; (रा० ३।७०।५)। अतिजितमतिपराभूतम्।  जीव्  जीव् (जीव प्राणधारणे)। &lsquo;अतिजीवेत्स सर्वेषु लोकेष्वपि पुरन्दरात्&rsquo; (रा० ३।३४।१९)। अतिजीवेत् ततोऽधिकं जीवेत्, चिरजीविततरः स्यात्। &lsquo;गुरूनमात्यांश्च नातिजीवेत्&rsquo; (आप० ध० २।१०।२५।१०)। भक्ष्यभोज्याच्छादनादिषु तान् नातिशयीतेत्याह। ततोप्युत्कृष्टमुल्बणतरं न जीवेदिति भावः। &lsquo;अत्यजीवदमरालकेश्वरौ&rsquo; (रघु० १९।१५)। उक्तोऽर्थः।  डी  डी (डीङ् विहायसा गतौ)। &lsquo;प्रचण्डमतिडीनकम्&rsquo; (भा० कर्ण० ४१।२७)।  तप्  तप् (तप सन्तापे)। &lsquo;अविषह्यांशुरादित्यो यावन्नातितपत्यसौ&rsquo; (रा० ३।१२।८)। अतितपति प्रचण्डं दीप्यते। &lsquo;रोहितोऽत्यतपद् दिवम्&rsquo; (अथर्व० १३।२।४०)। अत्यतपत् उष्णिमानमगमयत्। अत्युष्णतामनयत्। &lsquo;अतितप्तया गिरा&rsquo; (रा० ३।६६।२६)। अतिमात्रं क्रुद्धया, बलवन्निन्दन्त्या।  तृद्  तृद् (उतृदिर् हिंसानादरयोः)। &lsquo;अति धन्वान्यत्यपस्ततर्द&rsquo; (अथर्व० ७।४१।१)। अतिततर्द द्विधा चकार। &lsquo;यन्मे छिद्रं चक्षुषो हृदयस्य मनसो वातितृण्णम्&rsquo; (वा० सं० ३६।२) अतितृण्णं विदीर्णम्।  तॄ  तॄ (तॄ प्लवनतरणयोः)। &lsquo;ययाऽति विश्वा दुरिता तरेय&rsquo; (ऋ० ३।४१।३)। अतितरेय पारयेय। अपरेऽतितरामसि। उक्तोऽर्थः। &lsquo;तेपि चातिचरन्त्येव मृत्युं श्रुतिपरायणाः&rsquo; (गीता० १३।२५)। मृत्युमतियन्तीत्याह।  त्वर्  त्वर् (ञित्वरा संभ्रमे)। &lsquo;किं सौम्य नातित्वरसे&rsquo; (भा० शां० १३८।९२)। किमिति तेऽतिसंभ्रमो न।  दा  दा (डुदाञ् दाने)। &lsquo;अध प्लायोगिरिति दासदन्यानासङ्गो अग्ने दशभिः सहस्रैः&rsquo; (ऋ० ८।१।३३)। अतिदासत् अन्यान्=अन्यानपेक्ष्याधिकं ददाति। &lsquo;न जीवन्तमतिददातीति श्रुतेः&rsquo; (का० श्रौ० ४।१।२७)। जीवन्तमतीत्येति पाठान्तरम्। अतिक्रम्य ददाति। जीवपित्रा व्यवेताय पितामहाय पिण्डं न ददातीत्यर्थः।  दाश्  दाश् (दाशृ दाने)। &lsquo;मघैर्मघोनो प्रति शूर दाशसि&rsquo; (ऋ० ८।२४।२)। मघोनो मघवतो धनवतोऽतिक्रम्यास्मभ्यं ददासीत्याह। &lsquo;स हि विश्वाति पार्थिवा रयिं दाशन्महित्वना&rsquo; (ऋ० ६।१६।२०)।  दिव्  दिव् (दिवु क्रीडाविजिगीषाव्यवहारद्युतिस्तुतिमोदमदस्वप्नकान्तिगतिषु)। &lsquo;उत प्रहामतिदीव्या जयाति&rsquo; (ऋ० १०।४२।९)। अतिदीव्य=उच्चैः प्रोप्य। &lsquo;तद्वै वित्तं मातिदेवीः&rsquo; (भा० सभा० ५९।१२)। देवनेन मा पराजेष्ठाः।  दिश्  दिश् (दिश अतिसर्जने, दिशिरुच्चारणक्रिय इति भाष्यकार:)। &lsquo;वतण्डी चासौ युवतिश्च वातण्ड्ययुवतिः। पुंवद्भावेनान्तरतम: पुंशब्दोऽतिदिश्यते&rsquo; (पा० १।१।५० सूत्रे वृत्तौ)। &lsquo;जनपदतदवध्योश्चेति&rsquo; (४।२।१२४) &lsquo;प्रकरणे ये प्रत्यया विहितास्ते जनपदिभ्योस्मिन्नर्थेतिदिश्यन्ते&rsquo; (पा० ४।३।१०० इति सूत्रे वृत्तौ)। स्वविषयं व्यतिरिच्य विधीयन्ते इत्यर्थः। &lsquo;प्रधानमल्लनिबर्हणन्यायेनातिदिशति&rsquo; (मी० शा० भा०)। &lsquo;अतिदेशो नाम ये परत्र विहिता धर्मास्तमतीत्यान्यत्र तेषां देशः&rsquo; (मी० शा० भा० ७।१।१२)। अन्यत्रैव प्रणीतायाः कृतस्नाया धर्मसंहतेः। अन्यत्र कार्यतः प्राप्तिरतिदेशः स उच्यते॥ प्राकृतात्कर्मणो यस्मात्तत्समानेषु कर्मसु। धर्मप्रवेशो येन स्यादतिदेशः स उच्यते॥ इत्यर्थितः स भगवान् अतिदिश्यात्मनः पदम्।…धाम स्वमयात्&rsquo; (भा० पु० ४।९।२६)॥ अतिदिश्य आदिश्य शंसित्वा। अस्थानेऽतिशब्दः।  दृश्  दृश् (दृशिर् प्रेक्षणे)। &lsquo;सहस्राक्षा अतिपश्यन्ति भूमिम्&rsquo; (अथर्व० ४।१६।४)। अतिशयेन पश्यन्तीत्यर्थः। &lsquo;ततः परं नातिपश्यामि किंचन&rsquo; (अथर्व० १८।२।३२)। अतिरतिक्रमणे वर्तते। विप्रकृष्टं नेक्ष इति विवक्षत्यृषिः।  द्रु  द्रु (द्रु गतौ)। &lsquo;अतिद्रव सारमेयौ श्वानौ चतुरक्षौ शबलौ&rsquo; (ऋ० १०।१४।१०)। अतिद्रव=अतिक्राम। अतिक्रम्य याहि। &lsquo;उत्तरं गिरिमतिदुद्राव&rsquo; (श० ब्रा० १।८।१।५)। अतिदुद्राव त्वरया प्राप।  धा  धा (डुधाञ् धारणपोषणयोः)। &lsquo;आयुर्यत्ते अतिहितं पराचैः&rsquo; (अथर्व० ७।५३।३)। अपाकृतमपनीतमित्याह।  धाव्  धाव् (धावु गतिशुद्ध्योः)। &lsquo;अति ह्वरांसि धावति&rsquo; (सोमः) (ऋ० ९।३।२)। अतिधावति परिस्रवति। शत्रून् हन्तुं त्वरत इत्यर्थः।  ध्यै  ध्यै (ध्यै चिन्तायाम्)। &lsquo;ततोऽतिध्यायतस्तस्य जज्ञिरे मानसीः प्रजाः&rsquo; (मूरसंस्कृतपाठावल्यां वायुपुराणवाक्यम्)। अतिध्यायतो ध्यान-निमग्नस्य।  ध्वंस्  ध्वंस् (ध्वंसु गतौ च)। &lsquo;श्यावीरति ध्वसन्पथः&rsquo; (वालखिल्येषु ६।५)। अत्यध्वसन् अत्यध्वंसन्त अवधुता अभूवन्।  नम्  नम् (णम प्रह्वत्वे शब्दे च)। &lsquo;प्रीतिप्रामोद्येन तमहोरात्रमतिनामयामास&rsquo; (अवदा० जा० ७)। पर्यणमयामास, गमयामास क्षपयाञ्चकार। &lsquo;अतिनत्येव पात्राणि&rsquo; (श० ब्रा० १।१।४।४)। अतिनत्य अतिनम्य पार्श्वतोऽवलम्ब्य अवष्टभ्य। &lsquo;विधूय निद्रां योगेन निशामप्यतिनामयेः&rsquo; (सौन्दर० १४।२०)। अतिनामयेः परिणमयेः। गमयेः क्षपयेः।  निद्  निद् (णिदृ णेदृ कुत्सासन्निकर्षयोः)। &lsquo;अति वा एता वर्त्रं नेदन्ति&rsquo; (तै० सं० १।६।८।१)। अतिनेदन्ति अतिक्रामन्ति।  नी  नी (णीञ् प्रापणे)। &lsquo;इन्द्रो ययैनं शरदो नयात्यति&rsquo; (अथर्व० ३।११।३)। अतिनयाति अतिक्रमयति। सप्तमीं (रात्रिं) नातिनयेत्। सप्तमीमतिनयन्नब्रह्मचारी भवति। अतिनयेत् अतिक्रामेत्। &lsquo;न स्वर्गं लोकमतिनयेत्&rsquo; (छां० उ० १।८।५)। अतिनयेत् इतो निष्क्रमय्य प्रापयेत्। &lsquo;ऋतस्य नः पथा नयातिदुरिता&rsquo; (ऋ० १०।१३३।६)। दुरितान्यतिनय दुरितान्यतीतान्नः कुर्वित्याह। &lsquo;तदेनं (पूर्णग्रहम्) सर्वाणि सवनान्यति नयति&rsquo; (श० ब्रा० ४।२।४।५)। अतिनयति अन्तरेण नयति। &lsquo;शृण्वे वीर उग्रमुग्रं दमायन्नन्यमन्यमतिनेनीयमानः&rsquo; (ऋ० ६।४७।१६)। अतिनेनीयमानः=अग्नेऽग्रे नयमानः कर्षन्। &lsquo;अतिनीय मानुषं कालम्&rsquo; (श० ब्रा० ३।२।२।१६)। अतिनीय व्यतियाप्य। &lsquo;याभिरिन्द्रमनयन्नत्यरातीः&rsquo; (काण्व सं० ११।१)। अत्यनयन् अतिक्रम्यानयन्। &lsquo;अन्तपालो वा दुर्गसम्प्रदानेन बलैकदेशमतिनीय विश्वस्तं घातयेत्&rsquo; (कौ० अ० १२।५।२५)। अतिनीय प्रतिसंहृत्य, पृष्ठतः कृष्ट्वा। &lsquo;तदवरुद्धदेशमतिनीय विश्वस्तं घातयेत्&rsquo; (कौ० अ० १२।५।२७)। उक्तोऽर्थः। &lsquo;संसिद्धमेवास्य रात्रियागे वनयागे वनक्रीडायां वा प्रवृत्तायां तीक्ष्णा विशस्याभित्यक्तमतिनयेयुः&rsquo; (कौ० अ० ५।२।६५)। अतिनयेयुः=देशान्तरं प्रापयेयुः। &lsquo;प्रवृत्तस्य कालातिनये&rsquo; (सत्या० श्रौ० २२।२।९)। अतिनयोऽतिक्रमः। &lsquo;पुरा द्वादश्या दीक्षेत यद् द्वादशीमतिनयेदन्तर्धीयेत&rsquo; (पञ्च० ब्रा० ९।९।१५)। अतिनयेत् अतिक्रामेत् अतीयात्।  नु  नु (णु स्तवने)। &lsquo;अग्निष्ठां तस्याश्रिमाहवनीयादित्थं वेत्थं वाति नावयेत्&rsquo; (तै० सं० ६।३।४।४)। आवर्तयेदित्यर्थः।  नुद्  नुद् (णुद प्रेरणे)। &lsquo;गवां यक्ष्मः पुरुषाणां वीरुद्भिरतिनुत्तो नाव्या एतु स्रोत्याः&rsquo; (अथर्व० ८।७।१५)। अतिनुत्तः=अतिनुन्न: पराणुन्नः। दूरं प्रेरितः।  नेद्  नेद् (णिद, णेदृ कुत्सासन्निकर्षयोः)। &lsquo;या हुता अतिनेदन्ति&rsquo; (श० ब्रा० १४।६।१।१०)। उपरि प्लवन्ते फेनिला वा भवन्तीत्यर्थः। &lsquo;एता वर्त्रं नेदन्त्यति&rsquo; (तै० सं० १।६।८।१)। अतिनेदन्ति अतिक्रामन्ति।  पठ्  पठ् (पठ व्यक्तायां वाचि)। &lsquo;नारायणाङ्कप्रख्यस्त्वं साम्परायेऽतिपठ्यसे&rsquo; (भा० वन० १२८१३)। अभिपठ्यस इति त्विष्यते।  पत्  पत् (पत्लृ गतौ)। &lsquo;अथ ह हंसा निशायामतिपेतुः&rsquo; (छां० उ० ४।१।२)। हर्म्यतलमधिशयानस्योपर्युत्पेतुरित्यर्थः। &lsquo;घृणा तपन्तम् अति सूर्यं परः शकुना इव पप्तिम&rsquo; (ऋ० ९।१०७।२०)। अतिपप्तिम अतिपेतिम। उक्तोऽर्थः। &lsquo;ये सत्यमेव हि गुरूनतिपातयन्ति&rsquo; (मुद्रा० ३।३४)। अतिपातयन्ति अवमानयन्ति अवजानन्ति। &lsquo;हित्वा व्रजमादितः कर्शयेत्पशून् नातिपातयेत्&rsquo; (आप० ध० २।११।२८।५)। नातिनिरोधनं कुर्यात् ताडयेद्वा। &lsquo;संशमनमेव संशोधनमतिपातयेत्&rsquo; (सुश्रुत० १।१४६।१२)। अकार्मुकं कुर्यात्, अप्रभावुकं कुर्यात्। &lsquo;इषुमनतिपातयन्&rsquo; (लाट्या० श्रौ० ३।१०।१२)। अनतिपातयन् अमुञ्चन् अविसृजन्। &lsquo;विषं मुहूर्त्तमप्युपेक्षितमातुरमतिपातयति&rsquo; (सुश्रुत० )। अतिपातयेत् अत्ययं मृत्युमापादयेत्। &lsquo;सम्प्राप्तामतिपत्य तां नृपतितां शक्रर्द्धिविस्पर्धिनीम्&rsquo; (अवदा० २।२६)। अतिपत्य परित्यज्य। &lsquo;अस्थि निःशेषतश्छिन्नमतिपातितम्&rsquo; (सुश्रुत०)। अतिपातितं निर्भिन्नम्। &lsquo;काममनतिपात्यं धर्मकार्यं देवस्य&rsquo; (शा० ५)। अनतिपात्यमनतिलङ्घनीयम्, अव्याक्षेप्यम्, अनुपेक्ष्यम्। &lsquo;न चेदन्यकार्यातिपातः&rsquo; (शा० १)। कार्यान्तरव्यतिक्रमः। कार्यान्तरान्तराय इति यावत्। &lsquo;परावनुपात्यय इणः&rsquo; (पा० ३।३।३८) इति सूत्रे वृत्तौ कालस्य पर्ययः, अतिपात इति स्थितम्। &lsquo;दुःखातिपातेन कलुषी क्रियन्ते&rsquo; (काद० १८९)। दुःखोपनिपातेन, दुःखोपनामेन। अतिशब्दो नातीवौपयिकः, महाकवेः प्रयोग इति कथं चित्सह्यः। &lsquo;प्राणातिपातनिरतो निरनुक्रोशतां गतः&rsquo; (रा० १।५९।२१)। प्राणातिपातः प्राणविनाशः। &lsquo;ततार विद्याः पवनातिपातिभिर्दिशो हरिद्भिर्हरितामिवेश्वरः&rsquo; (रघु० ३।३०)। पवनातिपातिभिः=वातवेगातिशायिभिः। &lsquo;अतिपातिवृत्तान्तनिवेदनत्वरयाऽवस्थान्तरं नावेक्षितम्&rsquo; (अभि० ५)। &lsquo;अतिपाति कार्यमिदम्, शीघ्रं निवेद्यताम्&rsquo; (पञ्च० २)। अतिपाति आत्ययिकं बिलम्बासहम्। &lsquo;यदि शिंशपा वृक्षत्वमतिपतेत् स्वात्मानमेव जह्यात्&rsquo; (सर्व० सं० बौ० पं० १८)। अतिपतेत् अतिक्रामेत्, अतीयात्। &lsquo;अतिपातिषु रोगेषु&rsquo; (सुश्रुत० १।५।२०)। आशुकारिषु अथवा बन्धकालादिनियमं व्यभिचरत्सु।  पद्  पद् (पद गतौ)। &lsquo;अग्नये पथिकृतेऽष्टाकपालं निर्वपेद्यस्य पौर्णमासी वाऽमावस्या वातिपद्येत&rsquo; (काठक० १०।५)। अतिपद्येत अतिक्रामेत् अतीयात्। &lsquo;संस्कारा अतिपद्येरन्स्वकालाच्चेत् कथं चन&rsquo; (का० स्मृ०)। अतिपद्येरन्=प्रच्यवेरन्। विहित-कालमतिक्रामेयुः। &lsquo;न सूक्तेन निविदमतिपद्येत&rsquo; (ऐ० ब्रा० ३।११, ४।१०)। &lsquo;येन सूक्तेन निविदमतिपद्येत न तत् पुनरुपनिवर्तेत&rsquo; (ऐ० ब्रा० ३।११)। &lsquo;यद्व्रतमतिपेदे चित्त्या मनसा हृदा&rsquo; (कौ० सू० ५२।१७)। अतिपेदे ललङ्घे। &lsquo;अग्नये पथिकृते पुरोडाशमष्टाकपालं निर्वपेद्यो दर्शपूर्णमासयाजी सन्नमावास्यां वा पौर्णमासीं वाऽतिपादयेत्&rsquo; (तै० सं० २।२।२।१)। अतिपादयेत् अतिक्रमयेत्। स्वकालेऽननुष्ठानमतिपादनम्। &lsquo;यद्वो देवा अति पादयानि&rsquo; (आप० श्रौ० ९।४।१५।५१)। अतिपादयानि अतिक्रामाणि। &lsquo;अप्रज्ञातं हि तद्यदतिपन्न आहुरिदं कार्यमासीदिति&rsquo; (तै० सं० ६।३।४।८)। अतिपन्नमनिष्पन्नम्। कुतश्चिद् वैगुण्यात् क्रियाया अनिर्वृत्तिरतिपत्तिरिति भट्ट०। &lsquo;ततो घृतातिपत्तौ घृतभोजनक्रियाप्यतिपन्नैव&rsquo; (पा० ३।३।१३९ सूत्रे पदमञ्जरी)। &lsquo;लिङ्निमित्ते लृङ् क्रियातिपत्तौ&rsquo; (पा० ३।३।१३०)। क्रियातिपत्तिः क्रियाया अनिष्पत्तिः। &lsquo;लघूत्थितो हन्यान्मा भूत् कालातिपत्तिरिति&rsquo; (का० नी० सा० १९।६८ मङ्गलायाम्)। कालातिपत्तिः कालातिपातः। &lsquo;देशकालातिपत्तौ तु गृहीत्वा स्वयमर्पयेत्&rsquo; (याज्ञ० १६९)। अतिपत्तिरतिक्रमः। &lsquo;यदाप्ते प्रवतीः कुर्युरतिपद्येरन्&rsquo; (पञ्च० ब्रा० १५।९।३)। अतिपद्येरन् दूरं गच्छेयुः। &lsquo;यद्वै पुत्रोऽतिपादयते पिता वैतस्य शमयिता पिता निषेद्धा&rsquo; (जै० ब्रा० १।१४४)। अतिपादयते=अतिक्रमं करोति। &lsquo;देवा वा आदित्यस्य सुवर्गस्य लोकस्य पराचोऽतिपादादबिभयुः&rsquo; (तै० ब्रा० १।२।४।२)। अतिपादोऽतिगमनम्। पराचः पुनरावृत्तिरहितादूर्ध्वभाविनः। &lsquo;देशकालातिपत्तौ वा स्वयं गृहीत्वोपहरेत्&rsquo; (कौ० अ० ३।१६।११)। अतिपत्तिरतिक्रमोऽत्ययः। &lsquo;अनिधनमन्ततो भवति स्वर्गस्य लोकस्यानतिपादाय&rsquo; (पञ्च० ब्रा० ६।३)। अतिपादो विनाशः।  पा  पा (पा पाने)। &lsquo;सा मद्यं तेनातिपायिता&rsquo; (कथा० ३९।२०७)। अतिपायिता सातिशयं पानं कारिता।  पाल्  पाल् (पा&#43;लुक्, रक्षणार्थे)। &lsquo;शालिग्रामाभिधाने भगवतः क्षेत्रे कञ्चित्कालमतिपालयामि&rsquo; (प्र० च० ५)। अतिपालयामि गमयामि नयामि क्षपयामि।  पॄ  पॄ (पॄ पालनपूरणयोः)। &lsquo;पिपर्तु नो अदिती राजपुत्राऽति द्वषांस्यर्यमा सुगेभिः&rsquo; (ऋ० २।२७।७)। अति पिपर्तु पारं नयतु, पारयतु। &lsquo;ये नो अंहोतिपिप्रति&rsquo; (ऋ० ७।६६।५)। &lsquo;इन्द्रं रात्रेस्तमसो मृत्योर्बिभ्यतमत्यपारयन्&rsquo; (ऐ० ब्रा० ४।५)। &lsquo;स नः पर्षदति द्विषः&rsquo; (अथर्व० ६।३४।१)। अतिपर्षत् अतिपारयतु। पञ्चमे लकारे रूपम्। &lsquo;सिन्धुं न नावा दुरिताऽति पर्षि&rsquo; (तै० ब्रा० २।४।१।५)। अतिपर्षि अतितारयसि, पारं नयसि।  प्रच्छ्  प्रच्छ् (प्रच्छ ज्ञीप्सायाम्)। &lsquo;गार्गिं माति प्राक्षी:, मा ते मूर्घा व्यप्तत्&rsquo; (श० ब्रा० १४।६।६।१)। उत्तरोत्तरं प्रश्नान् मा कार्षीः। अति प्रश्न्या वै देवता अति पृच्छसि। अतिक्रम्य मर्यादां प्रश्नोऽतिप्रश्नः। दत्तोत्तरोपि पुनः प्रश्नो यः केवलाय खेदाय भवति सोऽतिप्रश्नः। अतीन्द्रियार्थप्रश्नो वातिप्रश्नः। &lsquo;नक्षत्रमतिपृच्छन्तं बालमर्थोतिवर्तते&rsquo; (कौ० अ० ९।१४२।४)। अतिपृच्छन्तमतिशयेन पृच्छन्तम्।  बाध्  बाध् (बाधृ लोडने, लोडनं प्रतिघातः)। &lsquo;कच्चित्सखीं वो नातिबाधते शरीरातपः&rsquo; (शा०)।  बृह्  बृह् (बृहू उद्यमने)। &lsquo;अति बृहति रेतः&rsquo; (नि० ९।२२)। रेतः सेक्तुमतिशयेनात्मानमुद्यच्छति।  ब्रू  ब्रू (ब्रूञ् व्यक्तायां वाचि)। &lsquo;यो नात्युक्तः प्राह रूक्षं प्रियं वा।&rsquo; अत्युक्तो विधेयं प्रति निन्दितः, दूषितः। &lsquo;यशस्विनस्तीक्ष्णविषान् महारथानतिब्रुवन् मूढ न लज्जसे&rsquo; (भा० वन०)। अतिब्रुवन् वाचावमानयन्।  भा  भा (भा दीप्तौ)। &lsquo;प्रकर्षे लङ्घनेप्यति&rsquo; इत्यमरोक्तिं व्याचक्षाणः स्वाम्याह&ndash;सर्वान्गुणानेष गुणोतिभाति। अतिक्रम्य भातीत्यर्थः।  भुज्  भुज् (भुजो कौटिल्ये)। &lsquo;किमनेनातिभुग्नेन वाग्भिः काष्ठसधर्मणा&rsquo; (भा० शल्य० ६१।२२)। भुग्नेन रुग्णेन तुन्नेन।  भू  भू (भू सत्तायाम्)। &lsquo;शब्दश्च घोरोऽति बभूव तत्र&rsquo; (भा० कर्ण० ८९।१८)। अतिबभूव=प्रादुर्बभूव। &lsquo;इन्द्रोऽत्यन्या देवता अभवत्&rsquo; (पञ्च० ब्रा० २२।८।२)। अत्यभवत् अत्यशेत। &lsquo;पितॄन् दश तु मातैका सर्वां वा पृथिवीमपि। गुरुत्वेनातिभवति… &rsquo; (भा० अनु० १०५।१५)। अतिभवति अतिशेते, अतिक्रामति। &lsquo;द्यौर्न भात्यतिभूतार्का घोरेण तमसा वृता&rsquo; (हरि० १।४२।१९)। अतिभूतार्का=उपप्लुतादित्या। अभिभूतार्केति पाठान्तरम्। तच्च साधीयः। &lsquo;अथवाऽतिभवेन्नेत्रशूलम्&rsquo; (का० सं० खिल० कुक्कुण० श्लो० ३७)। अतिभवेत्=अधिकं भवेत्। &lsquo;अति-भूमिं गतेन रणरणकेन&rsquo; (उत्तर० १)। अतिभूमिं परां सीमानम्। &lsquo;बिपदि न दूषिताऽतिभूमिः&rsquo; (शिशु० ८।२०)। अतिभूमिर्मर्यादा नातिक्रान्तेत्याह। अतिधार्ष्ट्यं दोषो नाजायतेत्यर्थः।  मन्  मन् (मन ज्ञाने)। &lsquo;न हि त्वा पूषन्नतिमन्ये&rsquo; (ऋ० १।१३८।४)। आत्मानं नाधिकं (श्रेयांसं) गणयामीत्यर्थः। न त्वामतिक्रम्यान्यां देवतां मन्य इति दुर्गः। &lsquo;भृगुर्ह वै वारुणिः। वरुणं पितरं विद्ययाऽतिमेने&rsquo; (श० ब्रा० ११।६।१।१)। उक्तोऽर्थः। &lsquo;मद्विधं योतिमन्येत धर्मनित्यं जितेन्द्रियम्&rsquo; (रा० ३।४३।४५)। अतिमन्येत=अतिक्रामेत्। अवमन्येत। &lsquo;किं नो भ्रातरगस्त्य सखा सन्नति मन्यसे&rsquo; (ऋ० १।१७०।३)। उक्तपूर्व एवार्थः। &lsquo;तस्मान्नाति मन्येत पराभवस्य हैतन्मुखं यदतिमानः&rsquo; (श० ब्रा० ५।१।१।१)। अतिमानः गर्वः, दर्पः। &lsquo;प्रजापतिः सविता भूत्वा प्रजा असृजत। ता एनमत्यमन्यन्त&rsquo; (तै० ब्रा० १।६।४)। अत्यमन्यन्त अवाजानन्, अवज्ञां कृतवत्यः। &lsquo;अतीव यो मरुतो मन्यते नः&rsquo; (अथर्व० २।१२।६)। अतिमन्यतेऽतिक्रान्तान्मन्यते।  यज्  यज् (यज देवपूजासंपतिकरणदानेषु)। &lsquo;यः स्वां देवतामतियजते&rsquo; (तै० सं० २।५।४।४)। अतिक्रम्य देवतान्तरं यजत इत्याह।  या  या (या प्रापणे)। &lsquo;मातियासीः&rsquo; (भट्टि० २।५१)। मातिक्रमीः, माऽतिक्रम्य गमः। &lsquo;येनातियाथो दुरितानि विश्वा&rsquo; (ऋ० ५।७७।३)। येन रथेन। अनन्तरोदित एवार्थः। &lsquo;अति वायो ससतो याहि&rsquo; (ऋ० १।१३५।७)। ससतः स्वपतो जनस्योपरि वाहि, प्रवान्याहीत्याह।  याच्  याच् (टुयाचृ याच्ञायाम्)। &lsquo;अतियाच्ञा तु जीयेत दौर्मत्याविनयेन वा&rsquo; (कौ० अ० ३।१३।३७)। अतियाच्ञाऽत्यधिकनिर्वेशस्य मार्गणम्।  युज्  युज् (युजिर् योगे)। &lsquo;ग्राम्यातियोगात्&rsquo; (माधव० २६।७)। मैथुनातिसेवयेत्युक्तं भवति।  राज्  राज् (राजृ दीप्तौ)। &lsquo;सद्यो यः स्पन्द्रो विषितो धवीयानृणो न तायुरति धन्वा राट्&rsquo; (ऋ० ६।१२।५)। अतिराट् अतिराजति अतिक्रम्य राजते।  रिच्  रिच् (रिचिर् विरेचने)। &lsquo;संभावितस्य चाकीर्तिर्मरणादतिरिच्यते&rsquo; (गीता० २।३४)। मरणादधिका भवति। अकीर्तिरयश उपक्रोशः। अकीर्तिरनिष्टतरा दुःखतरा भवतीत्याशयः। &lsquo;पुत्रगात्रस्य संस्पर्शश्चन्दनादतिरिच्यते&rsquo; (भा० वन० )। चन्दनाच्छ्रेयान्भवति। सुखावहतरो भवतीत्यर्थः। &lsquo;न तद्भूतमहं मन्ये यदर्कादतिरिच्यते&rsquo; (भा० वन० ३।४५)। ततः श्रेयो भवतीत्यर्थः। &lsquo;अश्वमेधसहस्रेभ्यः सत्यमेवातिरिच्यते&rsquo; (हितोप० ४।१३१)। ततो ज्यायो भवतीत्यर्थः। &lsquo;गृहं तु गृहिणीहीनं कान्तारादतिरिच्यते&rsquo; (पञ्चत० ४।८१)। अधिकमनेषणीयं भवति, शून्यत्वादतितरां प्रतिभयं भवतीति भावः। वाचः कर्मातिरिच्यते। कर्म गरीयो भवति। &lsquo;दैवमत्रातिरिच्यते&rsquo; (हितोप०)। दैवमुत्तरं भवति, प्रभवतीति यावत्। &lsquo;आकिञ्चन्यं च राज्यं च तुलया समतोलयम्। अत्यरिच्यत दारिद्र्यं राज्यादपि गुणाधिकम्&rsquo; (रा० गोरेसियो० २।६१।१०)। अतिरिक्तं हि दारिद्र्यस्य गौरवं प्रादुरासीत् इत्यर्थः। &lsquo;छन्दसामति त्रीण्यरिच्यन्त। न त्रीण्युदभवन्&rsquo; (तै० ब्रा० १।५।१२।१)। त्रीणि भूयोक्षराण्यभूवन्। त्रीणि च न्यूनाक्षराणीत्याह। &lsquo;न वा आत्माङ्गान्यतिरिच्यते, नात्मानमङ्गान्यतिरिच्यन्ते&rsquo; (श० ब्रा० १२।२।३।६)। पृथगवस्थितानि नोपलभ्यन्ते, आत्मनान्तरीयकाणि, भवन्तीति भावः। आत्मेह देहवचनः। &lsquo;यस्य दिवमति मह्वा पृथिव्याः पुरुमायस्य रिरिचे महित्वम्&rsquo; (ऋ० ६।२१।२)। दिवमतिरिरिचे महत्त्वम् दिवोपि ज्यायो बभूव, दिवमतिलङ्घ्य पप्रथ इत्याह। &lsquo;सोमं मातिरीरिचः&rsquo; (श० ब्रा० ४।४।२।७)। माऽतिसावीरित्यर्थः। &lsquo;इदं वाऽत्यरीरिचन्निदं न्यूनमक्रन्&rsquo; (श० ब्रा० ११।२।३।७)। अत्यरीरिचन् यावद् विहितं ततो तिरिक्तमवारिषुः। &lsquo;यदस्य कर्मणोत्यरीरिचं यद्वा न्यूनमिहाकरम्&rsquo; (आप० श्रौ० ३।१५।१)। उक्तोऽर्थः।  रुच्  रुच् (रुच दीप्तावभिप्रीतौ च)। &lsquo;दूरे चित्सन्तळिदिवाति रोचसे&rsquo; (ऋ० १।९४।७)। अतिशयेन दीप्यस इत्यर्थः। &lsquo;यः परस्याः परावतस्तिरो धन्वातिरोचते&rsquo; (ऋ० १०।१८७।२)। अतिरोचतेऽतिभासते। &lsquo;अत्यरोचत तान्सर्वान्धृष्टद्युम्नः समागतान्&rsquo; (भा० द्रोण० २३।८१)। अत्यरोचत धाम्नात्यशेत।  रह्  रह् (रुह बीजजन्मनि)। &lsquo;यदन्नेनातिरोहति&rsquo; (ऋ० १०।९०।२)। यदन्नेन संवर्धत इत्याह। &lsquo;अतिरूढत्वम्&rsquo; (राज० ६।२७२)। अतिप्रसिद्धिः, महती प्रथा। सार्वलौकिकत्वम्।  लभ्  लभ् (डुलभष् प्राप्तौ)। &lsquo;तस्य परिचारकजनं वाग्दण्डपारुष्यातिलब्धं मार्गेत&rsquo; (कौ० अ० ४।७।१४)। अतिलब्धं परुषं व्यवहृतं तीक्ष्णं वा दण्डितम्।  वच्  वच् (वच परिभाषणे, ब्रूञ् आदेशो वा)। &lsquo;यो नात्युक्तः प्राह रूक्षं प्रियं वा&rsquo; (भा० शां० २९९।१७)। अत्युक्तो निन्दितः स्तुतो वा।  वद्  वद् (वद व्यक्तायां वाचि)। &lsquo;दुन्दुभिः सर्वा वाचोऽतिवदति&rsquo; (तै० ब्रा० १।३।६।२)। सर्वान्ध्वनीन्न्यक् करोति, सर्वाञ्शब्दांस्तिरयति। &lsquo;एष तु अतिवदति यः सत्येनातिवदति&rsquo; (छां० उ० ७।१६।१)। सुतरां वदतीत्यर्थः। &lsquo;यदिदं कुरुपञ्चालानां ब्राह्मणानत्यवादीः किं ब्रह्म विद्वानिति&rsquo; (बृ० उ० ३।९।१९)। अत्यवादीः=अनिन्दीः, अवाक्षैप्सीः। &lsquo;यः परेषां नरो नित्यमतिवादांस्तितिक्षते। देवयानि विजानीहि तेन सर्वमिदं जितम्&rsquo; (भा० आदि० ७९।१)। अतिवादो निन्दावचनम्। &lsquo;पारुष्यमतिवादः स्यात्&rsquo; (अमरः)। अतिवादं शंसति। &lsquo;अतिवादेन वै देवा असुरानत्युद्य अथैनानत्यायन्&rsquo; (ऐ० ब्रा०)। अतिवादोऽत्युक्तिः। &lsquo;अतिवादाद् वदाम्येष मा धर्ममभिशङ्किथाः&rsquo; (भा० वन० ३१।७)। मानान्तरमतिक्रान्तो वादोऽतिवादः। वेदैकप्रमाणप्रमितः। &lsquo;प्राणो ह्येष सर्वभूतैर्विभाति। विजानन् विद्वान् भवते नातिवादी&rsquo; (मुं० उ० ३।१।४)। इतरनैरपेक्ष्येण स्वेन प्रतिज्ञातमर्थमेव प्रतितिष्ठापयिषुरतिवादी भवति। &lsquo;अति वै नो ऽवादीरिति होचुर्यो नो भूयसः सतः पूर्वो ऽ प्राक्षीः&rsquo; (जै० ब्रा० १।२२)। अत्यवादीः=अतिक्रम्यावादीः, अनिन्दीः। &lsquo;कामदानमतिमात्रमेकस्यातिवादं च वर्जयेयुः&rsquo; (कौ० अ० ४।१।५९)। &lsquo;परिभवोपघातकुत्सातिवादांश्चैषु न प्रयुञ्जीत&rsquo; (कौ० अ० ७।१६।२२)। अतिवादो धिक्कारः।  वस्  वस् (वस निवासे)। &lsquo;श्राद्धात् पूर्वस्मिन्नहन्युपवासोऽतिवास उच्यते।&rsquo;  वह्  वह् (वह प्रापणे)। &lsquo;अथैना (देवताः) मृत्युमत्यवहत्&rsquo; (श० ब्रा० १४।४।१।१२)। मृत्युमत्यवहत् मृत्योः पारेऽनयदित्यर्थः। &lsquo;अतिवाहयाम्बभूव त्रियामाम्&rsquo; (रघु० ९।७०)। अतिवाहयाम्बभूव क्षपयाम्बभूव। &lsquo;अस्मिँस्तमालविटपान्धकारे प्रविश्य एनमतिवाहयामः&rsquo; (रत्ना० २)। तत्कृतानुसारादात्मानं परिहराम इत्युक्तं भवति। &lsquo;राजपुत्रैः समं सख्यं कृच्छ्रादप्यतिवाह्यते&rsquo; (कथा० २८।१११)। अतिवाह्यते निर्वाह्यते। &lsquo;किं वा मयापि न दिनान्यतिवाहितानि&rsquo; (मालती० ६।१३)। गमितानीति यावत्। &lsquo;गुहाविसारीण्यतिवाहितानि मया कथंचिद् धनगर्जितानि&rsquo; (रघु० १३।२८)। अतिवाहितानि सोढानि। &lsquo;लोकातिवाहिते मार्गे&rsquo; (सर्वद०)। लोकेन प्रहत इत्यर्थः। &lsquo;अलकामतिवाह्यैव वसतिं वसुसम्पदाम्&rsquo; (कु० ६।३७)। अतिवाह्य सङ्क्रमय्य। अतिशय्य, परिच्छिद्येति यावदिति तु मल्लिः। &lsquo;स शापस्तेनातिवाहितः&rsquo; (कथा० ३३।९१)। अतिवाहितः सोढः। &lsquo;आतिवाहिक एवायं त्वादृशैश्चित्तदेहकः&rsquo; (यो० वा०)। अत्यन्तं कार्याकारं वोढुं समर्थोऽतिवाही सूक्ष्मभूतसङ्घः, तेन निर्वृत्त आतिवाहिकः। &lsquo;कार्यमदेशेनातिवाहयति&rsquo; (कौ० श्र० ४।९।१५)। अतिवाहयति निर्वाहयति।  वा  वा (वा गतिगन्धनयोः)। &lsquo;न भूमिं वातो अतिवाति&rsquo; (अथर्व० ४।५।२)। नातिमात्रं गच्छत्वित्यर्थः।  वी  वी (वी गतिव्याप्तिप्रजनकान्त्यसनखादनेषु)। &lsquo;वेत्यग्रुर्जनिवान्वा अति स्पृधः&rsquo; (ऋ० ५।४४।७)। स्पृधोतिवेति योद्धृनत्यासादयति।  वृत्  वृत् (वृतु वर्तने)। &lsquo;अपत्यलोभाद्या तु स्त्री भर्तारम् अतिवर्तते&rsquo; (मनु० ५।१६१)। अतिवर्ततेऽतिलङ्घते व्यभिचरति। &lsquo;दुःशासनरथं प्राप्य यत्पार्थो नात्यवर्तत&rsquo; (भा० भीष्म० ११०।२०)। नालङ्घत। &lsquo;यथाहं कर्मणा वाचा शरीरेण च राघवम्। नातिवर्तेय…&rsquo; (रा० )। अनुव्रता न स्यामित्यर्थः। &lsquo;बान्धवस्नेहं राज्यलोभोऽतिवर्तते&rsquo; (कथा० ४१।४०)। अतिवर्ततेऽभिभवति। बाधते। &lsquo;नक्षत्रमतिपृच्छन्तं बालमर्थोऽतिवर्तते।&rsquo; (कौ० अ० ९।४।२६)। अतिवर्तते त्यजति। &lsquo;ऋतुस्नातां सतीं भार्यामृतुकालानुरोधिनीम्। अति वर्तेत दुष्टात्मा…&rsquo; (रा० २।७५।५२)॥ अतिवर्तेत=उपेक्षेत, तत्रौदासीन्येन वर्तेत। &lsquo;उपासते पुरुषं ये ह्यकामास्ते शुक्रमेतदतिवर्तन्ते&rsquo; (मुं० उ० ३।२।१)। अतिवर्तन्तेऽतितरन्ति। &lsquo;कोऽन्यो जीवितुकामो देवस्य शासनमतिवर्तते&rsquo; (मुद्रा० ३)। अतिवर्तते लङ्घते। &lsquo;एवं तयोः प्रत्यहमन्योन्याहारादिदानेन कालोतिवर्तते&rsquo; (हितोप० १)। अतिवर्ततेऽतियाति। &lsquo;आ षोडशाद् ब्राह्मणस्य सावित्री नातिवर्तते&rsquo; (मनु० २।३८)। अतिक्रान्तकाला न भवतीत्युक्तं भवति। &lsquo;यथा मे हृदयं नित्यं नातिवर्तते राघवाद्&rsquo; (रा० )। नातिवर्तते न व्यपवर्तते। &lsquo;…प्रविष्टस्तात भारतीम्। सूर्योदये महाबाहुर्दिवसश्चातिवर्तते।&rsquo; अतिक्रामति, व्यत्थेति। &lsquo;असाध्यानतिवर्तन्ते प्रमेहा रजनी यथा&rsquo; (सुश्रुते)। अभिभवन्ति अधिकूर्वते। &lsquo;विद्या वितर्को विज्ञानं स्मृतिस्तत्परता क्रिया। यस्यैते षड् गुणास्तस्य न साध्यमतिवर्तते&rsquo; (चरक० सूत्र० ९।२०)। नातिवर्तते न नश्यति। &lsquo;किमाचारः कथं चैतान् त्रीन् गुणानतिवर्तते&rsquo; (गीता० १४।२१)। गुणातीतो भवतीत्याह। निस्त्रैगुण्योभवतीति वा। &lsquo;येनेन्द्रियेण गृह्यते शब्दस्तस्य विषयभावमतिवृत्तोऽर्थो न गृह्यते&rsquo; (न्यायसू० २।१।५१ भाष्ये)। &lsquo;त्वं नातिवृद्धो वयसा नातिवृत्तश्च यौवनात्। कथमल्पेन कालेन पृथिवीमटसि द्विज&rsquo; (मार्क० पु० ६१।११)॥ यौवनादतिवृत्तः=यौवनाद् दूरं गतः। &lsquo;अधर्मेण जितो धर्मः प्रवृत्तमधरोत्तरम्। शर्मिष्ठयाऽतिवृत्तास्मि दुहित्रा वृषपर्वणः&rsquo; (भा० आदि० ८३।२८)॥ अतिवृत्ताऽतिशयिता, विशेषिता, दूरीकृता, पश्चात्कृता। &lsquo;नूनं दैवं न शक्यं हि पौरुषेणातिवर्तितुम्। यदर्थं यत्नवानेव न लभे विप्रतां विभो&rsquo; (भा० अनु० २९।१९)॥ अतिवर्तितुम्, बाधितुम्, अभिभवितुम्। &lsquo;यानस्य चैव यातुश्च यानस्वामिन एव च। दशातिवर्तनान्याहुः शेषे दण्डो विधीयते&rsquo; (मनु० ८।२९०)। अतिवर्तनानि क्षम्याण्यागांसि। दण्डनिर्मुक्ता अपराधाः। &lsquo;रामं दर्शय मे शीघ्रं पुरा मेऽर्थोऽतिवर्तते&rsquo; (रा० ७।१०५।२)। अतिवर्तते ऽतिक्रामति, अत्येति। कालम् इति शेषः।  व्यध्  व्यध् (व्यध ताडने)। &lsquo;अति क्षिप्रेव विध्यति&rsquo; (ऋ० ४।८।८)। &lsquo;आ राष्ट्रे राजन्यः शूर इषव्योतिव्याधी महारथो जायताम्&rsquo; (वा० सं० २२।२२)। अतिव्याधी दूराद् व्यधनशीलः। यो वा निष्पत्रा करोत्यरीन्।  व्रज्  व्रज् (व्रज गतौ)। &lsquo;अपरेण वेदिमतिव्रज्य&rsquo; (आश्व० श्रौ० २।३।११)। अतिव्रज्य लङ्घयित्वा।  शी  शी (शीङ् स्वप्ने)। &lsquo;अहं पतीन्नातिशये नात्यश्ने नातिभूषये&rsquo; (भा० वन० २३३।३८)। पतीनतिक्रम्य न शये, यावन्मे पतयो न शेरते तावन्नाहं शये। अहं जघन्यसंवेशिनीत्याह। &lsquo;नैतानतिशयेज्जातु नात्यश्नीयान्न दूषयेत्&rsquo; (भा० शां० १०८।१०)। उक्तोऽर्थः। &lsquo;पूर्वान्महाभाग तयाऽतिशेषे&rsquo; (रघु० ५।१४)। अतिक्रामसीत्यर्थः। &lsquo;धाम्नाऽतिशाययति धाम सहस्रधाम्नः&rsquo; (मुद्रा० ३।१७)। स्वार्थेणिच्। उक्तचर एवार्थः। &lsquo;चरितेन चातिशयिता मुनयः&rsquo; (कि० ६।३२)। अतिवृत्ताः। चरितोत्कर्षेण पृष्ठतः कृता इत्यर्थः। &lsquo;न शक्नुमो वयमार्यस्य मतिमतिशयितुम्&rsquo; (मुद्रा० ३)। अतिशयितुमतिक्रमितुम्, मतिमाहात्म्यमत्येतुम्। &lsquo;महार्घस्तीर्थानामिव हि महतां कोप्यतिशयः&rsquo; (उत्तर० ६।११)। अतिशयः प्रकर्ष उत्कर्षः, माहात्म्यम्, गौरवम्। &lsquo;रत्नातिशयप्रकाशाभ्यर्थनं&rsquo; (वर्जयेत्) (कौ० अ० ५।४।१०)। अतिशयो विशिष्टः प्रसादः। &lsquo;प्रासादशोभातिशयालुभिः पथि प्रभोर्निवासाः पटवेश्मभिर्बभुः&rsquo; (शिशु० १२।६३)। प्रासाद०=प्रासादशोभातिशायनशीलैः।  शंस्  शंस् (शंसु स्तुतौ)। &lsquo;तदाहुः कस्मात्स्तुतमनुशस्यते कस्मात्स्तोममतिशंसन्ति&rsquo; (शां० ब्रा० २८।१०)। स्तोमात्परेण किमिति शस्त्रमुदीर्यत इति पृच्छन्ति।  श्लिष्  श्लिष् (श्लिष आलिङ्गने)। &lsquo;अतिश्लिष्टचीनांशुकान्तरीयम्।&rsquo; अतिश्लिष्टं सन्दष्टम्।  सृ  सृ (सृ गतौ)। &lsquo;अहरतिसृता मुहूर्त्ताः। रात्र्यतिसृता मुहूर्त्ताः&rsquo; (कालाः २।१।२८ इत्यत्र वृत्तावुदाहरणे)। अतिसृताः सङ्क्रान्ताः। &lsquo;अनेकवर्णं वमति मूत्रयत्यतिसार्यते।&rsquo; (अष्टाङ्ग० सू० ७।२३)। अतिसार्यते विरेच्यते। अतिसारः। रुधिरादिकमतिशयेन सारयतीति व्युत्पत्तिः। व्याधिविशेषः। &lsquo;शकृता यस्तु संसृष्टमतिसार्येत शोणितम्&rsquo; (सुश्रुत० उत्तर० ४०।५७)। &lsquo;गूढदण्डातिसारणम्&rsquo; (कौ० अ० १।१६।३३)। इति दूतस्य कर्मोक्तम्। अतिसारणं छद्मना देशान्तरे सङ्क्रमणम्।  सृज्  सृज् (सृज विसर्गे)। &lsquo;कामानभिव्यायन्नचिकेतोऽत्यस्राक्षीः&rsquo; (कठ० उ० १।२।३)। अत्यस्राक्षीरत्याक्षीरित्यर्थः। &lsquo;इत्यृषभं सम्पातवन्तमतिसृजति&rsquo; (कौ० सू० २४।१९)। अतिसृजति=उत्सृजति। &lsquo;स्वयमेनमभ्युदेत्य ब्रूयाद् व्रात्यातिसृज होष्यामि&rsquo; (आप० ध० २।३।७।१५)। अतिसृज अनुजानीहि। &lsquo;स चातिसृजेज्जुहुया न चातिसृजेन्न जुहुयात्&rsquo; (अथर्व० १५।१२।२,३)। चो यद्यर्थे। &lsquo;काममुद्ध्रियतामिति ब्राह्मणा अतिसृजेयुः&rsquo; (आप० ध० २।१७।१९)। उक्तोऽर्थः। &lsquo;यः सत्यवाद्यति तं सृजन्तु&rsquo; (अथर्व० ४।१६।४)। अतिसृजन्तु मुञ्चन्तु। &lsquo;न हि नमस्कारमति देवाः। ते हि नमासिताः कर्तारमतिसृजन्ति&rsquo; (गो० ब्रा० उ० २।१८)। मुञ्चन्तीत्येवार्थः। अंहोमुचो भवन्तीत्याह। &lsquo;इत्यतिसृष्ट उद्धरेत्&rsquo; (आप० ध० २।१७।१९)। अतिसृष्टोऽनुज्ञातः। &lsquo;एवमतिसृष्टस्य&rsquo; (गुरुणा शिष्यस्येति शेषः) (आश्व० गृ० ३।८।७)। अतिसृष्टस्यानुज्ञातगमनस्य। &lsquo;करोतु कटं भवानतिसृष्टः&rsquo; (पा० ३।३।१६३ सूत्र वृत्तौ)। अनुज्ञात इत्यर्थः। &lsquo;अतिसृष्टं सुरैरेकं त्र्यम्बकाय&rsquo; युयुत्सवे&rsquo; (रा० १।७५।१२)। कतकानुसारी पाठः। अतिसृष्टं दत्तम्। &lsquo;किं वातिसृष्टः पर्वतकभ्रात्रे वैरोचकाय पूर्वप्रतिश्रुतो राज्यार्धविभागः&rsquo; (मुद्रा० २)। अतिसृष्टः समर्पितः। &lsquo;पुरा नारायणेनेयमतिसृष्टा मरुत्वते&rsquo; (विक्रम० १।१७)। प्रतिग्रहो दत्तः, उपायनी कृता, उपहृता। &lsquo;अतिसृज्य ददानीति वरं मम विशांपतिः&rsquo; (रा० २।१८।२३)। अतिसृज्य प्रतिज्ञाय। &lsquo;अतिसृष्टमतिबद्धं कुपितमत्यल्पमभीक्ष्णं वा बहलं सशूलं मूत्रयन्तं दृष्ट्वा मूत्रवहान्यस्य स्रोतांसि प्रदुष्टानीति विद्यात्&rsquo; (चरक० वि० ५।१०)। अतिसृष्टम् अतिप्रस्रुतम्। &lsquo;अतिसृष्टो अपां वृषभ&rsquo; (अथर्व० १६।१।१) इति सूक्तेनापोऽतिसृज्याऽवकरं विसर्जयति। कांस्यपात्रेऽपोऽवसिच्य ताभिस्तन्मध्यगतं मलं निर्गमयतीत्यर्थ इति साम्प्रदायिकाः (इति सायणः)। अतिसर्गः कामचारानुज्ञेति प्रैषातिसर्गप्राप्तकालेषु कृत्याश्चेति सूत्रे वृत्तिः। &lsquo;अतिसर्गाच्च पटवो दृष्ट्वा श्रुत्वा च मैथिलीम्&rsquo; (रा० ५।६२।७)। अतिसर्गोऽनुज्ञानम्। &lsquo;स्त्रीणां दानविक्रयातिसर्गा विद्यन्ते न पुंसः&rsquo; (नि० ३।४)। अतिसर्गः परित्यागः परासनम्। &lsquo;स्रष्टुर्वरातिसर्गात्तु मया तस्य दुरात्मनः&rsquo; (रघु० १०।४२)। वरातिसर्गो वरदानम्। &lsquo;तवातिसर्गाद् देवेश प्राजापत्यमिदं पदम्&rsquo; (भा० कर्ण० ३४।२)। अतिसर्गः प्रसादः। &lsquo;विधुरां ज्वलनातिसर्जनात्&rsquo; (कु० ४।३२)। ज्वलने वह्नौ प्रक्षेपात्। &lsquo;दीयतामिति वचोऽतिसर्जने&rsquo; (शिशु० १४।४८)। अतिसर्जनं वितरणं विश्राणनम्। &lsquo;तत्तदीयविशिखातिसर्जनात्&rsquo; (कि० १३।५७)। अतिसर्जनात् प्रत्यर्पणात्। &lsquo;सैषा ब्रह्मणोऽतिसृष्टिः &rsquo; (बृ० उ० १।४।६)। अतिशयिता समुत्कृष्टा सृष्टिरतिसृष्टिः। &lsquo;ते नमसिता होतारमतिसृजन्ते&rsquo; (शां० ब्रा० १३।१)। अतिसृजन्ते अतिसृजन्ति अनुजानन्ति। &lsquo;तच्छ्रेयो रूपमत्यसृजत् क्षत्रम्&rsquo; (बृह० उ० १।४।११)। अत्यसृजत् अतिशयेनासृजत्। &lsquo;ब्राह्मणेभ्यश्चात्मानमतिसृजेत्&rsquo; (कौ० अ० १०।३।३७)। अतिसृजेत् परिदद्याद् अर्पयेत्। &lsquo;स चेदाचारक्रमं दर्शयेन्न विक्रेतारं तस्य द्रव्यस्यातिसर्गेण मुच्येत&rsquo; (कौ० अ० ३।१६।१३)। अतिसर्गेण प्रत्यर्पणेन। &lsquo;तं राजा दूष्यद्रव्योपभोगातिसर्गेण दृष्ये विक्रमयेत्&rsquo; (कौ० अ० ५।१।६)। अतिसर्गोऽनुज्ञानम्।  सृप्  सृप् (सृप्लृ गतौ)। &lsquo;अहिर्न जूर्णामतिसर्पति त्वचम्&rsquo; (ऋ० ९।८६।४४)। अतिसर्पति परित्यज्य गच्छति।  स्कन्द्  स्कन्द् (स्कन्दिर् गतिशोषणयोः)। &lsquo;ते स्पन्द्रासो नोक्षणोऽति ष्कन्दन्ति शर्वरीः&rsquo; (ऋ० ५।५२।३)। अतियान्तीत्यर्थः।  स्था  स्था (ष्ठा गतिनिवृत्तौ)। &lsquo;स भूमिं विश्वतो वृत्वात्यतिष्ठद् दशाङ्गुलम्&rsquo; (ऋ० १०।९०।१)। अत्यतिष्ठत् अतिक्रम्यातिष्ठत्। &lsquo;इदं सर्वमतितिष्ठत्यार्वागेवास्मादिदं सर्वं भवति यो राजसूयेन यजते&rsquo; (श० ब्रा० ५।४।२।५)। अतितिष्ठति अतिक्रम्य अतिशय्य तिष्ठति। &lsquo;पुरुषो ह नारायणोऽकामयत। अतितिष्ठेयं सर्वाणि भूतानि&rsquo; (श० ब्रा० १३।६।१।१)। उक्तोऽर्थः। &lsquo;यो जनान् महिषाँ इवातितस्थौ पवीरवान्&rsquo; (ऋ० १०।६०।३)। अतितस्थौ अतितष्ठौ अतिभवति, अतिभूय तिष्ठतीति वा। पवीरवान् आयुधवान्। &lsquo;बृहत्पाण्डरवासा अतिष्ठाः सर्वेषां भूतानां मूर्धा&rsquo; (कौ० ब्रा० उ० ४।२)। अतिष्ठाः अतितिष्ठतीति। कर्तरि विच्। &lsquo;अतिष्ठा सर्वेषां भूतानां मूर्धा राजेति&rsquo; (श० ब्रा० १४।५।१।२)। अतिष्ठा=अत्युत्कर्षः। अतिष्ठा वा एषा च्छन्दसां यदतिच्छन्दाः। &lsquo;अतिष्ठाऽअश्वमेधो यज्ञानाम्&rsquo; (श० ब्रा० १३।५।१।९)। &lsquo;अतिष्ठावान् बभूव हि&rsquo; (अथर्व० ३।२३।६) अतिक्रम्यावस्थानमतिष्ठा। तद्वान्। &lsquo;अत्यतिष्ठद्रणे भीष्मो विधूम इव पावकः&rsquo; (भा० भीष्म० ४९।४५)। अत्यतिष्ठत् (इतरान्) अतिक्रम्यातिष्ठत्।  स्वृ  स्वृ (शब्दोपतापयोः)। &lsquo;यदा वा ऋचमाप्नोत्योमित्येवाति स्वरति&rsquo; (छां० उ० १।४।४)। अतिशयेन स्वरति शब्दं करोति उच्चारयति।  हन्  हन् (हन हिंसागत्योः)। &lsquo;तच्चेदतिहन्यात्&rsquo; (आप० श्रौ० ६।४।१४।१३)। सायम्प्रातर्हुतमतीत्य पुनश्चेद् रुद्रो हन्यात् (पशूनिति शेषः) इत्यर्थः। &lsquo;तस्य हैतस्य हृदये पादावतिहतौ&rsquo; (श० ब्रा० १०।५।२।१३)। अतिहतौ निखातौ। &lsquo;तदेतत् सृष्टम् (अन्नम्) पराङ् अत्यजिघांसत्&rsquo; (ऐ० उ० १।३)। अत्यजिघांसत् अतिक्रम्य गन्तुमैच्छत्। इह हन्तिर्गत्यर्थः। &lsquo;स यथा कुमारो वा महाराजो वा ऽतिघ्नीमानन्दस्य गत्वा शयीत&rsquo; (बृह० उ० २।१।१९)। अतिघ्नीम् अतिशयम्, परां काष्ठाम्।  हा  हा (ओहाक् त्यागे)। &lsquo;अतिहाय पूर्वामाहुतिं तूष्णीमुत्तरां समिधि जुहोति&rsquo; (भा० श्रौ० ६।१२।१०)। अतिहाय अतिक्रम्य। पूर्वस्या आहुतेः परेण। &lsquo;माऽस्मानतिहाय दाः&rsquo; (नि० १।३।७)। अतिहाय=अतिक्रम्य। परिहृत्य।  हि  हि (हि गतौ वृद्धौ च)। &lsquo;आयुर्यत्ते अतिहितं पराचैः&rsquo; (अथर्व० ७।५५।३)। पराचैरतिहितं पराङ् अतिगतम्।  हृ  हृ (हृञ् हरणे)। &lsquo;ता (अपः) नातिहृत्य सादयेन्नो अनाप्ताः&rsquo; (श० ब्रा० १।१।१।२१)। अतिहृत्य सीमानमतिक्रम्य। &lsquo;न प्रत्यञ्चमक्षमध्वर्युः। सोमग्रहमतिहरति&rsquo; (श० ब्रा० ५।१।२।१७)। अतिहरति नयति। अतिशब्दः प्रत्यङ्नयनमतिक्रमो भवतीति द्योतनाय। &lsquo;न च देशकालोपभोगच्छलेनातिहरेयुः&rsquo; (कार्याणि) (कौ० अ० ३।२०।२२)। न प्रत्यादिशेयुरित्यर्थः।  ">

<meta itemprop="wordCount" content="4206">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="१३४ अति"/>
<meta name="twitter:description" content="अर्ज्  अर्ज् (अर्ज षर्ज अर्जने, अर्ज प्रतियत्ने)। &lsquo;स्वस्ति हैनमत्यर्जन्ति स्वर्गं लोकर्माभ&rsquo; (ऐ० ब्रा० १।११)। अत्यर्जन्ति गमयन्ति प्रापयन्ति। अतिः सौष्ठव इति षड्गुरु०। अतिशब्दः क्षिप्रार्थ इति गोविन्दस्वामी। &lsquo;अति नोर्जस्याकाशं नः कुर्विति&rsquo; ( )। अवकाशं नः प्रापयेत्याह।  अर्ह्  अर्ह् (अर्ह पूजायाम्)। &lsquo;बृहस्पते अति यदर्यो अर्हति&rsquo; (तै० सं० १।८।२२।२)। अत्यर्हति=अतिक्रम्यार्हति।  अश्  अश् (अश भोजने)। &lsquo;अहं पतीन्नातिशये नात्यश्ने नातिभूषये&rsquo; (भा० वन० २३३।३८) नात्यश्ने=नात्यश्नामि नातिक्रम्याश्नामीत्याह। यावन्मे पतयो भुक्ता भवन्ति तावदेव भुञ्जे, न ततः प्राग् इति भावः। &lsquo;यद्यु अश्नाति देवानत्यश्नाति&rsquo; (श० ब्रा० १।१।१।९)। उक्तोऽर्थः।  अस्  अस् (अस भूवि)। &lsquo;श्रिया समानाँ अति सर्वान्त्स्याम&rsquo; (अथर्व० ११।१।१२)। अतिष्याम अभिभवेमेत्यर्थः।  अस्  अस् (असु क्षेपणे)। &lsquo;बहुभिश्चैकमत्यस्यन्नेकेन च बहूञ्जनान्। विनिर्योक्ष्याम्यहं बाणान्नृवाजिगजमर्मसु&rsquo; (रा० २।२३।३७)॥ अत्यस्यन् पराभावयन्, पराणुदन्। &lsquo;तुहिनात्यस्तः&rsquo; (पा० २।१।२४ सूत्रवृत्तौ)। हिममतिक्रमित इत्यर्थः। &lsquo;द्व्यहात्यासं गाः पाययति&rsquo; (पा० ३।४।५७ सूत्रे वृत्तौ)। अत्यसनेनातिक्रमणेन गवां पानक्रियां विच्छिनत्ति। अद्य पाययित्वा द्व्यहमतिक्रम्य पुनः पाययतीत्यर्थः।  आप्  आप् (आप्लृ व्याप्तौ)। &lsquo;राद्धिः प्राप्तिः समाप्तिर्व्याप्तिर्मह एधतुः। अत्याप्तिरुच्छिष्टे&rsquo; (अथर्व० ११।७।२२)। अतिक्रान्ताऽऽप्तिरत्याप्तिः।  इ  इ (इण् गतौ)। &lsquo;अत्येति रजनी या तु सा न प्रतिनिवर्तते&rsquo; (रा० २।१०५।१९)। अत्येति अतिक्रामति विगच्छति। एतद्रुद्रावसं तेन परो मूजवतोऽतीहि (वा० सं० ३।६१)। अतीहि अतिक्राम। अवसं भोजनम्। &lsquo;अवश्यकरणीये च मा त्वां कालोऽत्यगादयम्&rsquo; (भा० आदि० १५९।१६)। अकृतार्थं त्वा मातिक्रमीत्, मा हासीत्। &lsquo;अत्यन्याँ अगां नान्याँ उपागाम्&rsquo; (वा० सं० ५।४२)। अत्यगां पर्यहार्षमुपैक्षिषि। &lsquo;अत्यगान्मायां देवानाम्&rsquo; (भा० पु० ९।२०।२७)। आत्मानं देवानां मायायाः पर्यहार्षीत्, अरक्षीदित्यर्थः। &lsquo;प्राप्तकालमिदं मन्ये मा त्वं दुर्योधनात्यगाः&rsquo; (भा० उ० १२५।२६)। मातिहासीरित्यर्थः। &lsquo;न चैनमत्यगाद् वह्निर्वेलामिव महोदधिः&rsquo; (भा० सभा० ३१।५३)। एनं सहदेवं (सैन्यस्याभिमुखे स्थितम्) अतिक्रम्य सैन्यं न ददाहेत्यर्थ इति नील०। &lsquo;एवं मे वसतो राजन्नेष कालोऽत्यगाद् दिवि&rsquo; (अर्जुन० ४।६२)। अत्यगात् अत्यक्रमीत्, व्यगात्। &lsquo;नात्येति कालो यज्ञस्य यथाऽयं मम राघव&rsquo; (रा० १।१९।१८)। नात्येति नातिक्रामति, नातियाति। &lsquo;अथ या अष्टाविष्टका अतियन्ति&rsquo; (श० ब्रा० ८।५।३।७)। अतिरिक्ता भवन्तीत्याह। &lsquo;नदं न भिन्नममुया शयानं मनो रुहाणा अति यन्त्यापः&rsquo; (ऋ० १।३२।८)। अतियन्ति उपरि प्लवन्ते। &lsquo;अतीयात्सागरो वेलां न प्रतिज्ञामह पितः&rsquo; (रा० २।११२।१८)। अतीयात् अतिलङ्घेत। वेलां मर्यादां भिन्द्यादित्यर्थः। &lsquo;केनात्यगाद्राजा व्याधिना&rsquo; (रा० २।७२।२९)। अत्यगात् अमृत, मृतिमापत्। &lsquo;मा मे वाङ् नाभिमतिगाः&rsquo; (का० श्रौ० ९।१२।४)। &lsquo;सुपर्ण इव वेगेन पक्षिराडत्यगाच्चमूम्&rsquo; (भा० द्रोण० १२८।१०)। अत्यगात् अतिक्रम्यागात्। &lsquo;स्थातव्यं ते नयनविषयं यावदत्येति भानुः&rsquo; (मेघ० ३६)। नयनगोचरतां नातिक्रामतीत्यर्थः। &lsquo;स हि देवोऽत्यगात् देवांस्तपसा विक्रमेण च&rsquo; (भा० सौ० ६।३४)। अत्यगात् अत्यशेत। &lsquo;तद्धि (अग्निहोत्रम्) पवित्रं नात्येति&rsquo; (भा० श्रौ० ६।८।१८)। पवित्रं नक्तकः। अग्निहोत्रपयो नक्तकान्न बहिः स्रवतीत्यर्थः। &lsquo;अद्वारेण च नातीयाद् ग्राम वा वेश्म वा वृतम्&rsquo; (मनु० ४।७३)। नातीयात् न प्रविशेत्। &lsquo;असन्निवृत्त्यै तदतीतमेव (शा० ६।१०)। अतीतमतिक्रान्तम्। &lsquo;सब्रह्मचारिण्येकाहमतीते क्षपणं स्मृतम्&rsquo; (मनु० ५।७१)। अतीते मृते। क्षपणं लङ्घनम्। &lsquo;अप्रजायामतीतायां भर्तुरेव तदिष्यते&rsquo; (मनु० ९।१९६)। अतीतायां मृतायामुपरतायाम्। &lsquo;ततस्तु पूषतेऽतीते स राजा द्रुपदोऽभवत्&rsquo; (भा० आदि० १६६।८)। &lsquo;अतीतमाज्ञाय तु पार्थिवर्षभम्&rsquo; (रा० २।६५।२९)। उक्तोऽर्थः। &lsquo;कैर्लिङ्गस्त्रीन्गुणानेतानतीतो भवति प्रभो&rsquo; (गीता० १४।२१)। &lsquo;सोऽन्तः पुरमतीत्यैव स्त्रियस्ता वाक्यमब्रवीत्&rsquo; (रा० २।३४।११)। अतीत्यैव अतिवेगेन प्राप्यैव। &lsquo;न दिष्टमर्थमत्येतुमीशो मर्त्यः कथंचन&rsquo; (भा० वन० १३५।५५)। अत्येतुं परिहर्तुम्। &lsquo;स्रोतोवहां पथि निकामजलामतीत्य&rsquo; (शा० ६।१६)। अतीत्य अतिक्रम्य विहाय। &lsquo;अतीत्य हि गुणान्सर्वान् स्वभावो मूर्ध्नि वर्तते&rsquo; (हितोप० १।१८)। अतीत्य=अतिशय्य। &lsquo;तपात्यये&rsquo; (कू० ४।४४)। निदाघान्त इत्यर्थः। &lsquo;प्राणानामेव चात्यये&rsquo; (मनु० ५।२७)। अत्ययः संशयः। अत्ययशब्दो मुख्यया वृत्त्या नाशमाह। गौण्या तु तत्कारणे संकट उपचर्यते। &lsquo;प्राणात्यये च सम्प्राप्ते&rsquo; (याज्ञ० १।१७९)। &lsquo;न नर्मयुक्तमनृतं हिनस्ति न स्त्रीषु राजन्न विवाहकाले। प्राणात्यये सर्वधनापहारे पञ्चानृतान्याहुरपातकानि&rsquo; (भा० आदि० ८२।१६)॥ उक्तोऽर्थः। &lsquo;क्षत्रियस्यात्यये दण्डो भागाद् दशगुणो भवेत्&rsquo; (मनु० ८।२४३)। अत्ययोऽपराधः। &lsquo;दाप्योऽष्टगुणमत्ययम्&rsquo; (मनु० ८।४००)। अत्ययो दण्डः। &lsquo;साहसस्तेयपारुष्यगोभिशापात्यये&rsquo; (याज्ञ० २।१२)। अत्ययः प्राणधनातिपातः। &lsquo;पितुरत्ययात्&rsquo; (दशकु० ६४)। अत्ययो मृत्युः। &lsquo;नानात्ययानां वृक्षाणां रसान् समवहारमेकतां रसं गमयन्ति&rsquo; (छां० उ० ६।३।१)। अत्ययो गतिः स्वभावः। &lsquo;बहव इमेस्मिन्पुरुषे कामा नानात्ययाः&rsquo; (छां० उ० ४।१०।३)। नानात्यया नानानर्थावहा इत्यर्थः। &lsquo;वारणं (शङ्कुम्) पश्चादघं ये वारयाता इति वृत्रशङ्कुं दक्षिणतोऽघस्यैवानत्ययाय&rsquo; (श० ब्रा० १३।८।४।१)। अत्ययो वृद्धिः। यथा नातः पर वर्धेत तथेत्यर्थः। &lsquo;क्षुरस्य धारा निशिता दुरत्यया&rsquo; (कठ० उ० १।३।१४)। अत्यय उपरिपादन्यासः। दुःखोत्ययो यस्याः सा। &lsquo;बुद्धिश्च ते लोकैरपि दुरत्यया&rsquo; (रा०)। दुरत्यया, दुरवगमा, दुरासदा।** &lsquo;राजा (=सोमः) पवित्रमत्येति&rsquo; (ऋ० ९।८५।९)। दशापवित्रमतिक्रम्य गच्छति। &lsquo;ब्रह्मा देवानां पदवीः कवीनामृषिर्विप्राणां महिषो मृगाणाम्। श्येनो गृध्राणां सोमः पवित्रमत्येति रेभन्&rsquo; (तै० स० ३।४।११)॥ पवित्रान्नक्तकान्निश्च्योतति प्रस्रवति। &lsquo;अतीत्य मर्त्याननुपेत्य देवान् सृष्टावभूतामिव भूतधात्रा&rsquo; (सौन्दर० ४।६)। अतीत्य अतिक्रम्य अतिशय्य। परावरयोगे ल्यप्। &lsquo;आजग्मुः परमं क्षोभमत्ययेष्विव सागराः&rsquo; (मात्स्यपु० १३८।४)। अत्ययः प्रलयः। &lsquo;तयोः (अग्निहोत्रयोः) एतदेवात्ययनम्&ndash;अस्तमिते पुरा तमिस्रायै सुव्युष्टायां पुरोदयात्&rsquo; (जै० ब्रा० १।६)।  ऊह्  ऊह् (ऊह वितर्के)। &lsquo;अधोऽधोक्षं प्रत्यञ्चं द्रोणकलशमत्युह्य&rsquo; (का० श्रौ० ९।२।१६)। अत्युह्य (प्रतीच्यां) प्रेर्य।  एष्  एष् (एषृ गतौ)। &lsquo;शरभो न चत्तोति दुर्गाण्येषः&rsquo; (अथर्व० ९।५।९)। अत्येषः=अत्यैषः=अत्यतारीः।  कल्  कल् (कल गतौ संख्याने च, कल विल क्षेपे)। &lsquo;यज्ञे यज्ञे यथाकालं दक्षिणा अत्यकालयत्&rsquo; (भा० द्रोण० ५७।५)। अत्यकालयत्=अददात्। अपोदहरदिति शब्दार्थः। &lsquo;ईजानो वितते यज्ञे दक्षिणामत्यकालयत्&rsquo; (भा० शां० २९।३३)। उक्तोऽर्थः।  काश्  काश् (काशृ दीप्तौ)। &lsquo;दिक्ष्वतीकाशान् करोति&rsquo; (तै० सं० ६।१।१)। अतीकाशा द्वाराणि। भित्तौ छदिषि वाऽतीत्य व्यवधानं काशन्त इति।  कूप्  कूप् (कुप क्रोधे)। &lsquo;तेन चैवातिकोपेन स यज्ञः सन्धितस्तदा&rsquo; (भा० द्रोण० २०२।६३)। अतिकोपोऽतीतकोपः, शान्तसंरम्भः।  कृ  कृ (डुकृञ् करणे)। &lsquo;सर्वत्रातिकृतं भद्रे व्यसनायोपकल्पते&rsquo; (रा० ५।२५।२१)। अतिकृतमतिमात्रमाचरितम्। &lsquo;यदतिकरोति यन्नापि करोति&rsquo; (तै० सं० ६।६।२।१)। अतिकरोति अनपेक्षितमतिरिक्तं करोति।  कृष्  कृष् (कृष विलेखने)। &lsquo;फालमतिकर्षति&rsquo; (कौ० सू० २०)।  क्रम्  क्रम् (क्रमु पादविक्षेपे)। &lsquo;अयि वात्सल्यादतिक्रामति प्रसङ्गः&rsquo; (मालती० ६)। अतिक्रान्तमर्यादो जायते, औचित्यसीमानं लङ्घते। &lsquo;अलिचक्राम सुमहान्कालः&rsquo; (भा० आदि० १५७।७)। अतिचक्राम व्यतीयाय। &lsquo;अत्यक्रामदविज्ञातः कालः परमदुस्तरः&rsquo; (भा० पु० १।१३।१६)। &lsquo;सा निशाऽतिचक्राम (पञ्चत० १)। &lsquo;यथा यथा यौवनमतिचक्राम&rsquo; (काद०)। &lsquo;अति विश्वाः परिष्ठाः स्तेन इव व्रजमक्रमुः&rsquo; (ऋ० १०|९७।१०)। व्रजमत्यक्रमुः=व्रजमावस्कन्दुः, अधस्पदं चक्रुः। &lsquo;अत्यक्रामम् इमान् मासांस्तद्वधं परिचिन्तयन्&rsquo; (रा० ६।८८।२०)। अत्यक्रामम् अयापयम्, अक्षपयम्। अनैषम्। &lsquo;कुसीदवृद्धिः…धान्ये सदे लवे वाह्ये नातिक्रामति पञ्चताम्&rsquo; (मनु० ८।१५१)। पञ्चगुणतामतीत्य न वर्तते इत्यर्थः। &lsquo;नैव देवा (प्रजापतेराज्ञाम्) अतिक्रामन्ति न पितरो न पशवो मनुष्या एवैकेऽतिक्रामन्ति&rsquo; (श० ब्रा० २।४।२।६)। अतिक्रामन्ति प्रतिघ्नन्ति, लङ्घन्ते। &lsquo;अतिक्रामेत् प्रमत्तं या मत्तं रोगार्तमेव वा&rsquo; (मनु० ९।७८)। अतिक्रामेत् शुश्रूषणाद्यकरणेनावजानीयात्, उपेक्षेत वा। &lsquo;पितुः स नित्यसन्तुष्टो नातिचक्राम चाश्रमात्&rsquo; (रा० १।१०।८)। आश्रमाद् दूरं न निरगादित्याह। &lsquo;तस्मादतिक्रमाम्येव भवादस्मात् सुदारुणात्&rsquo; (भा० अनु० ११७।१३)। अतिक्रमामि=अतिक्रामामि=अपक्रामामि, अपसर्पामि। &lsquo;स हि स्वाम्यादतिक्रामेद् ऋतूनां प्रतिरोधनात्&rsquo; (मनु० ९।९३)। अतिक्रामेत्=हीयेत। &lsquo;आप्नुहि श्रेयांसमति समं क्राम&rsquo; (अथर्व० २।११।१)। अतिक्राम अतिशेष्व विशेषय। &lsquo;ये शूरा निहता युद्धे स्वर्याता रणगृद्धिनः। सर्वे ते विबुधश्रेष्ठ नातिक्रामन्ति भूमिदम्&rsquo; (भा० अनु० ६२।५७)॥ नातिक्रामन्ति नातिशेरते (कर्मविपाकेन) इत्यर्थः। &lsquo;यौ तौ दैवासुरे युद्धे वरौ दशरथोऽददात्। तौ स्मारय महाभागे सोऽर्थो मा त्वामतिक्रमेत्&rsquo; (रा० २।९।२८)॥ सोऽर्थस्त्वां मातिक्रमौत्, अन्तर्गतो मा भूत्, मा स्मैनं विस्मार्षीरित्याह। &lsquo;अभिमन्युवधं वीरः सोऽत्यक्रामन्महामतिः। अप्रियं वसुदेवस्य मा भूदिति महामतिः&rsquo; (भा० आश्व० ६१।२)॥ अत्यक्रामद् अलङ्घयत्। अन्तरितमकरोदित्यर्थः। &lsquo;प्रत्यासन्नमधीयानं ब्राह्मणं यस्त्वतिक्रमेत्। भोजनाच्चैव दानाच्च दहत्यासप्तमं कुलम्&rsquo; (बौ० ध० १।१०।२७ इत्यत्र विवरणे सङ्गृहीतं शातातपवचनम्)॥ दानभोजनाभ्यां वर्जयेदित्याह। &lsquo;अचिरात्तं वृथामन्त्रमतिक्रामन्ति विद्विषः&rsquo; (का० नी० सा० १२।३२)। अतीत्यातिसन्धाय तद्राज्यमाक्रम्य गृह्णन्तीत्युपाध्यायनिरपेक्षा। &lsquo;इरावतीमतिक्रामन्ती भव&rsquo; (माल०)। अतिक्रामन्ती=अतिशयाना, पश्चात्कुर्वती, पृष्ठतः कुर्वाणा। &lsquo;नष्टं मृतमतिक्रान्तं नानुशोचन्ति पण्डिताः&rsquo; (पञ्चत० १)। अतिक्रान्तम् अतीतम्। &lsquo;यत्कथयितुं प्रवृत्तस्तत्परित्यज्यातिदूरमतिक्रान्तोऽस्मि।&rsquo; (काद० ३४६)। बह्वप्रस्तुतं प्रस्तोतुमारब्धो स्मीत्यर्थः। &lsquo;अतिक्रान्तं भगवती कथयति&rsquo; (माल० ५)। अतीतकालाधिकरणकमित्यर्थः। &lsquo;अतिक्रान्तावस्थो गजपतिरिदं स्थावरचरम्। जगत्सर्वं हन्तुं समभिलषति क्रोधकलुषः&rsquo; (मा० ली० ९।१७)॥ अतिक्रान्ता षष्ठी मदावस्था। &lsquo;न कुप्यवेतनी कश्चिन्न चातिक्रान्तवेतनी&rsquo; (भा० वन० १५।२२)। अतिक्रान्तवेतनी विलम्बितवेतनः, अदत्तभक्तो वा। अतिरिक्तनिवेशो वा। &lsquo;कथं ज्येष्ठानतिक्रम्य यवीयान्राज्यमर्हति&rsquo; (भा० आदि० ८५।२२)। अतिक्रम्य वर्जयित्वा। &lsquo;प्रथितयशसां भाससौमिल्लक-कविपुत्रादीनां प्रबन्धानतिक्रम्य वर्तमानकवेः कालिदासस्य क्रियायां कोऽतिबहुमानः&rsquo; (माल० १)। अतिक्रम्य उपेक्ष्य। &lsquo;किं वा देव्या परिजनमतिक्रम्य भवान् सन्दिष्टः&rsquo; (माल० ४)। अतिक्रम्य=अतिहाय। &lsquo;व्यालद्विप इवास्माभिरतिक्रम्यैव दम्यते&rsquo; (महावीर० ३।३१)। अतिक्रम्य=अभिभूय, धर्षयित्वा। &lsquo;जनकाग्रजन्मनोः शासनमतिक्रम्य&rsquo; (दशकु० २)। अतिक्रम्यातिलङ्घ्य, अवमान्य, अननुवृत्य। अतिक्रम्य तांस्तान् विशेषान्। तेषां परस्ताद् गत्वेत्यर्थः। &lsquo;जम्बुद्वीपमतिक्रम्य शिशिरो नाम पर्वतः&rsquo; (रा० ४।४०।३४)। जम्बुद्वीपात्परेणेत्यर्थः। इदं कदलीगृहमतिक्रम्य दृश्यते। कदलीगृहात्परेण। &lsquo;अक्षद्यूते समाह्वानं नियोगात्स्थविरस्य च। जानन्नपि क्षयकरं नातिक्रमितुमुत्सहे&rsquo; (भा० सभा० ७६।४)॥ अतिक्रमितुमतिलङ्घितुमुपेक्षितुम् अननुमन्तुम्। &lsquo;न ह्यतिक्रमितुं शक्तस्तव वाक्यं महीपतिः&rsquo; (रा० २।९।२६)। उक्तोऽर्थः। &lsquo;अनतिक्रमणीयं मे सुहृद्वाक्यम्&rsquo; (शा० २)। अनतिक्रमणीयमशक्यलङ्घनम्। &lsquo;अनतिक्रमणीया दिवस्पतेराज्ञा&rsquo; (शा० ७)। &lsquo;तेन ह्यनतिक्रमणीयानि श्रेयांसि&rsquo; (शा०)। व्यतिक्रमानर्हाणीत्यर्थः। &lsquo;अहो अतिक्रमः&rsquo; (मालती० ७)। समुदाचारातिचरणम्। &lsquo;भोजनवेलातिक्रमे चिकित्सका दोषमुदाहरन्ति&rsquo; (माल०)। भोजनकालातिपाते। &lsquo;केवलमुपचारातिक्रमं प्रमार्ष्टुमस्माकमयमारम्भः&rsquo; (माल० ४)। अतिक्रमो लङ्घनम्। &lsquo;दिशत्यपायं हि सतामतिक्रमः&rsquo; (कि० १४।९)। अतिक्रमोऽपराधः। &lsquo;अनेकसंवत्सरातिक्रमे&rsquo; (उत्तर० ४)। अतिक्रमोऽत्ययो व्यपायः। स्वभावो दुरतिक्रमः। दुर्जय इत्यर्थः। &lsquo;त्वां तु सत्यादतिक्रान्तं हनिष्यामि सबान्धवम्&rsquo; (रा० ४।३०।८२)। सत्यादतिक्रान्तं सत्यात्प्रच्युतमपेतम्। अकर्मकोऽत्रातिक्रमिः।  क्रीड्  क्रीड् (क्रीडृ विहारे)। &lsquo;त एनमत्यक्रीडन्&rsquo; (तै० ब्रा० १।६।७)। द्यूतक्रियया देवनेनात्यशेरतेत्याह।  क्षर्  क्षर् (क्षर संचलने)। &lsquo;सुता इन्द्राय वज्रिणे सोमासो दध्याशिरः। पवित्रमत्यक्षरन्&rsquo; (ऋ० ९।६३।१५)। पवित्रस्योपरि प्रास्यन्दन्त।  ख्या  ख्या (ख्या प्रकथने)। &lsquo;वशा समुद्रमत्यख्यत्&rsquo; (अथर्व० १०।१०।१५)। समुद्रं सुदूरम् प्रैक्षत। &lsquo;मा नो गव्येभिरश्व्यैः सहस्रेभिरतिख्यतम्&rsquo; (ऋ० ८।७३।१५)। माऽतिख्यतम् मोपेक्षिषाथाम्। &lsquo;मा नो अतिख्य आगहि&rsquo; (ऋ० १।४।३)। दर्शनपथान्मा यीयव इत्युक्तं भवति।** &lsquo;मा नो मर्ताय रिपवे वाजिनीवसू परो रुद्रानतिख्यतम्&rsquo; (ऋ० ८।२२।१४)। मार्पिपतम् इत्याह, मा परिदा इति वा। माऽस्माञ्शत्रोरामिषं वोचतम् इति त्वक्षरार्थः।  गम्  गम् (गम्लृ गतौ)। &lsquo;ततो दशाहेऽतिगते&rsquo; (रा० २।७७।१)। अतिक्रान्त इत्यर्थः। &lsquo;परगृहमतिगतायाः षट्पणः&rsquo; (दण्डः) (कौ० अ० ३।४।३)। स्वगृहमतिक्रम्य गतायाः।  गाह्  गाह् (गाहू विलोडने)। &lsquo;विश्वा उत त्वया वयं धारा उदन्या इव। अति गाहेमहि द्विषः&rsquo; (ऋ० २।७।३)। अतिगाहेमहि अतिक्रामेम। उपप्लवेमहि। &lsquo;इन्दुः पुनानो अतिगाहते मृधः&rsquo; (ऋ० ९।८६।२६)। उक्तोऽर्थः।  गुर्  गुर् (गुरी उद्यमने)। &lsquo;मुगो नाश्नो अति यज्जुगुर्यात्&rsquo; (ऋ० १।१७३।२)। **अतिजुगुर्यात्, आक्रोशेत् (हृष्टः सन्)। **  ग्रह्  ग्रह् (ग्रह उपादाने)। &lsquo;वृत्ततोऽतिगृह्यते&rsquo; (पा० ५।४।४६ सूत्रे वृत्तौ)। सुष्ठुवृत्तवानन्यानतिक्रम्य वृत्तेन गृह्यते इत्यर्थः। &lsquo;त एतानतिग्राह्यान् ददृशुस्तानत्यगृह्णत तद्यदेनानत्यगृह्णत तस्मादतिग्राह्या नाम&rsquo; (श० ब्रा० ४।५।४।२)। संख्यामतीत्याददतेत्यर्थः। &lsquo;बभूवुरनतिग्राह्या योषितश्छन्दतः किल&rsquo; (भा० सभा० ३१।३७)। अत्यन्तं सुग्रहा न बभूवुरित्याह। &lsquo;अतिग्रहाव्यथनक्षेपेष्वकर्तरि तृतीयायाः&rsquo; (पा० ५।४।४६)। अतिक्रम्य ग्रहोऽतिग्रह इति वृत्तिः।  चर्  चर् (चर गतिभक्षणयोः)। &lsquo;तत्र विराधदनुकबन्धप्रभृतयः केप्यतिचरन्तीति श्रुतम्&rsquo; (महावीर० २)। अभिचरन्ति अतिशयेनाटन्ति। &lsquo;पुत्राः पितॄनत्यचरन् नार्यश्चात्यचरन्पतीन्&rsquo; (भा० शां० २।२८।५५)। अत्यचरन् वचने नातिष्ठन्, अनुव्रता अनुरक्ता नाभूवन्नित्यर्थः। &lsquo;नातिचरेद्भर्तारम्&rsquo; (गो० ध० २।९।२)। न व्यभिवरेत्। &lsquo;सुवृत्ता वृत्तशौटीर्यं न त्वामत्यच्चरच्छुभा&rsquo; (रा० ६।११८।६)। उक्तोऽर्थः। &lsquo;स्वं स्वमाचारमत्यचारिषुः&rsquo; (दशकु० १६२)। अत्यचारिषु=उदलङ्घिषत। &lsquo;ऋत्विगाचार्यौ नातिचरितव्यौ&rsquo; (मी० शा० भा० १०।२।१६।४६)। नातिक्रमणीयौ। &lsquo;स्त्री यातिचारिणी&rsquo; (गौ० ध० ३।४।३५)। पतिमतिचरतीत्येवंशीला, स्वैरिणीत्यर्थः। &lsquo;अतिक्रम्य स्वस्थानं सरोऽन्तरं गच्छति अतिचरा संचारिणी स्थलपद्मिनी। मनसा भर्तुरतिचारे&rsquo; (व० ध० २१।६)। अतिचारोतिक्रमः। अतिचारः कुजादिपञ्चग्रहाणां स्वस्वाक्रान्तराशिषु भोगकालमुल्लङ्घ्य राश्यन्तरगमनम्।  छिद्  छिद् (छिदिर् द्वैधीकरणे)। &lsquo;अतिच्छेदातिवादाभ्यां स्मयोऽयं समुपागतः&rsquo; (भा० अनु० १२०।९)। अतिच्छेदोऽत्यन्तमन्तरम् मशकेन समुद्रशोषणमिवेति नील०। स्मयो विस्मयः।  जन्  जन् (जनी प्रादुर्भावे)। &lsquo;अतिजातः (सुतः)। यः पितॄनतिक्रामति गुणैः&rsquo; (पञ्चत०)।  जि  जि (जि जये, जि अभिभवे)। &lsquo;लोकं ह्यतिजितं कृत्वा ह्यावां हन्तुमिहेच्छति&rsquo; (रा० ३।७०।५)। अतिजितमतिपराभूतम्।  जीव्  जीव् (जीव प्राणधारणे)। &lsquo;अतिजीवेत्स सर्वेषु लोकेष्वपि पुरन्दरात्&rsquo; (रा० ३।३४।१९)। अतिजीवेत् ततोऽधिकं जीवेत्, चिरजीविततरः स्यात्। &lsquo;गुरूनमात्यांश्च नातिजीवेत्&rsquo; (आप० ध० २।१०।२५।१०)। भक्ष्यभोज्याच्छादनादिषु तान् नातिशयीतेत्याह। ततोप्युत्कृष्टमुल्बणतरं न जीवेदिति भावः। &lsquo;अत्यजीवदमरालकेश्वरौ&rsquo; (रघु० १९।१५)। उक्तोऽर्थः।  डी  डी (डीङ् विहायसा गतौ)। &lsquo;प्रचण्डमतिडीनकम्&rsquo; (भा० कर्ण० ४१।२७)।  तप्  तप् (तप सन्तापे)। &lsquo;अविषह्यांशुरादित्यो यावन्नातितपत्यसौ&rsquo; (रा० ३।१२।८)। अतितपति प्रचण्डं दीप्यते। &lsquo;रोहितोऽत्यतपद् दिवम्&rsquo; (अथर्व० १३।२।४०)। अत्यतपत् उष्णिमानमगमयत्। अत्युष्णतामनयत्। &lsquo;अतितप्तया गिरा&rsquo; (रा० ३।६६।२६)। अतिमात्रं क्रुद्धया, बलवन्निन्दन्त्या।  तृद्  तृद् (उतृदिर् हिंसानादरयोः)। &lsquo;अति धन्वान्यत्यपस्ततर्द&rsquo; (अथर्व० ७।४१।१)। अतिततर्द द्विधा चकार। &lsquo;यन्मे छिद्रं चक्षुषो हृदयस्य मनसो वातितृण्णम्&rsquo; (वा० सं० ३६।२) अतितृण्णं विदीर्णम्।  तॄ  तॄ (तॄ प्लवनतरणयोः)। &lsquo;ययाऽति विश्वा दुरिता तरेय&rsquo; (ऋ० ३।४१।३)। अतितरेय पारयेय। अपरेऽतितरामसि। उक्तोऽर्थः। &lsquo;तेपि चातिचरन्त्येव मृत्युं श्रुतिपरायणाः&rsquo; (गीता० १३।२५)। मृत्युमतियन्तीत्याह।  त्वर्  त्वर् (ञित्वरा संभ्रमे)। &lsquo;किं सौम्य नातित्वरसे&rsquo; (भा० शां० १३८।९२)। किमिति तेऽतिसंभ्रमो न।  दा  दा (डुदाञ् दाने)। &lsquo;अध प्लायोगिरिति दासदन्यानासङ्गो अग्ने दशभिः सहस्रैः&rsquo; (ऋ० ८।१।३३)। अतिदासत् अन्यान्=अन्यानपेक्ष्याधिकं ददाति। &lsquo;न जीवन्तमतिददातीति श्रुतेः&rsquo; (का० श्रौ० ४।१।२७)। जीवन्तमतीत्येति पाठान्तरम्। अतिक्रम्य ददाति। जीवपित्रा व्यवेताय पितामहाय पिण्डं न ददातीत्यर्थः।  दाश्  दाश् (दाशृ दाने)। &lsquo;मघैर्मघोनो प्रति शूर दाशसि&rsquo; (ऋ० ८।२४।२)। मघोनो मघवतो धनवतोऽतिक्रम्यास्मभ्यं ददासीत्याह। &lsquo;स हि विश्वाति पार्थिवा रयिं दाशन्महित्वना&rsquo; (ऋ० ६।१६।२०)।  दिव्  दिव् (दिवु क्रीडाविजिगीषाव्यवहारद्युतिस्तुतिमोदमदस्वप्नकान्तिगतिषु)। &lsquo;उत प्रहामतिदीव्या जयाति&rsquo; (ऋ० १०।४२।९)। अतिदीव्य=उच्चैः प्रोप्य। &lsquo;तद्वै वित्तं मातिदेवीः&rsquo; (भा० सभा० ५९।१२)। देवनेन मा पराजेष्ठाः।  दिश्  दिश् (दिश अतिसर्जने, दिशिरुच्चारणक्रिय इति भाष्यकार:)। &lsquo;वतण्डी चासौ युवतिश्च वातण्ड्ययुवतिः। पुंवद्भावेनान्तरतम: पुंशब्दोऽतिदिश्यते&rsquo; (पा० १।१।५० सूत्रे वृत्तौ)। &lsquo;जनपदतदवध्योश्चेति&rsquo; (४।२।१२४) &lsquo;प्रकरणे ये प्रत्यया विहितास्ते जनपदिभ्योस्मिन्नर्थेतिदिश्यन्ते&rsquo; (पा० ४।३।१०० इति सूत्रे वृत्तौ)। स्वविषयं व्यतिरिच्य विधीयन्ते इत्यर्थः। &lsquo;प्रधानमल्लनिबर्हणन्यायेनातिदिशति&rsquo; (मी० शा० भा०)। &lsquo;अतिदेशो नाम ये परत्र विहिता धर्मास्तमतीत्यान्यत्र तेषां देशः&rsquo; (मी० शा० भा० ७।१।१२)। अन्यत्रैव प्रणीतायाः कृतस्नाया धर्मसंहतेः। अन्यत्र कार्यतः प्राप्तिरतिदेशः स उच्यते॥ प्राकृतात्कर्मणो यस्मात्तत्समानेषु कर्मसु। धर्मप्रवेशो येन स्यादतिदेशः स उच्यते॥ इत्यर्थितः स भगवान् अतिदिश्यात्मनः पदम्।…धाम स्वमयात्&rsquo; (भा० पु० ४।९।२६)॥ अतिदिश्य आदिश्य शंसित्वा। अस्थानेऽतिशब्दः।  दृश्  दृश् (दृशिर् प्रेक्षणे)। &lsquo;सहस्राक्षा अतिपश्यन्ति भूमिम्&rsquo; (अथर्व० ४।१६।४)। अतिशयेन पश्यन्तीत्यर्थः। &lsquo;ततः परं नातिपश्यामि किंचन&rsquo; (अथर्व० १८।२।३२)। अतिरतिक्रमणे वर्तते। विप्रकृष्टं नेक्ष इति विवक्षत्यृषिः।  द्रु  द्रु (द्रु गतौ)। &lsquo;अतिद्रव सारमेयौ श्वानौ चतुरक्षौ शबलौ&rsquo; (ऋ० १०।१४।१०)। अतिद्रव=अतिक्राम। अतिक्रम्य याहि। &lsquo;उत्तरं गिरिमतिदुद्राव&rsquo; (श० ब्रा० १।८।१।५)। अतिदुद्राव त्वरया प्राप।  धा  धा (डुधाञ् धारणपोषणयोः)। &lsquo;आयुर्यत्ते अतिहितं पराचैः&rsquo; (अथर्व० ७।५३।३)। अपाकृतमपनीतमित्याह।  धाव्  धाव् (धावु गतिशुद्ध्योः)। &lsquo;अति ह्वरांसि धावति&rsquo; (सोमः) (ऋ० ९।३।२)। अतिधावति परिस्रवति। शत्रून् हन्तुं त्वरत इत्यर्थः।  ध्यै  ध्यै (ध्यै चिन्तायाम्)। &lsquo;ततोऽतिध्यायतस्तस्य जज्ञिरे मानसीः प्रजाः&rsquo; (मूरसंस्कृतपाठावल्यां वायुपुराणवाक्यम्)। अतिध्यायतो ध्यान-निमग्नस्य।  ध्वंस्  ध्वंस् (ध्वंसु गतौ च)। &lsquo;श्यावीरति ध्वसन्पथः&rsquo; (वालखिल्येषु ६।५)। अत्यध्वसन् अत्यध्वंसन्त अवधुता अभूवन्।  नम्  नम् (णम प्रह्वत्वे शब्दे च)। &lsquo;प्रीतिप्रामोद्येन तमहोरात्रमतिनामयामास&rsquo; (अवदा० जा० ७)। पर्यणमयामास, गमयामास क्षपयाञ्चकार। &lsquo;अतिनत्येव पात्राणि&rsquo; (श० ब्रा० १।१।४।४)। अतिनत्य अतिनम्य पार्श्वतोऽवलम्ब्य अवष्टभ्य। &lsquo;विधूय निद्रां योगेन निशामप्यतिनामयेः&rsquo; (सौन्दर० १४।२०)। अतिनामयेः परिणमयेः। गमयेः क्षपयेः।  निद्  निद् (णिदृ णेदृ कुत्सासन्निकर्षयोः)। &lsquo;अति वा एता वर्त्रं नेदन्ति&rsquo; (तै० सं० १।६।८।१)। अतिनेदन्ति अतिक्रामन्ति।  नी  नी (णीञ् प्रापणे)। &lsquo;इन्द्रो ययैनं शरदो नयात्यति&rsquo; (अथर्व० ३।११।३)। अतिनयाति अतिक्रमयति। सप्तमीं (रात्रिं) नातिनयेत्। सप्तमीमतिनयन्नब्रह्मचारी भवति। अतिनयेत् अतिक्रामेत्। &lsquo;न स्वर्गं लोकमतिनयेत्&rsquo; (छां० उ० १।८।५)। अतिनयेत् इतो निष्क्रमय्य प्रापयेत्। &lsquo;ऋतस्य नः पथा नयातिदुरिता&rsquo; (ऋ० १०।१३३।६)। दुरितान्यतिनय दुरितान्यतीतान्नः कुर्वित्याह। &lsquo;तदेनं (पूर्णग्रहम्) सर्वाणि सवनान्यति नयति&rsquo; (श० ब्रा० ४।२।४।५)। अतिनयति अन्तरेण नयति। &lsquo;शृण्वे वीर उग्रमुग्रं दमायन्नन्यमन्यमतिनेनीयमानः&rsquo; (ऋ० ६।४७।१६)। अतिनेनीयमानः=अग्नेऽग्रे नयमानः कर्षन्। &lsquo;अतिनीय मानुषं कालम्&rsquo; (श० ब्रा० ३।२।२।१६)। अतिनीय व्यतियाप्य। &lsquo;याभिरिन्द्रमनयन्नत्यरातीः&rsquo; (काण्व सं० ११।१)। अत्यनयन् अतिक्रम्यानयन्। &lsquo;अन्तपालो वा दुर्गसम्प्रदानेन बलैकदेशमतिनीय विश्वस्तं घातयेत्&rsquo; (कौ० अ० १२।५।२५)। अतिनीय प्रतिसंहृत्य, पृष्ठतः कृष्ट्वा। &lsquo;तदवरुद्धदेशमतिनीय विश्वस्तं घातयेत्&rsquo; (कौ० अ० १२।५।२७)। उक्तोऽर्थः। &lsquo;संसिद्धमेवास्य रात्रियागे वनयागे वनक्रीडायां वा प्रवृत्तायां तीक्ष्णा विशस्याभित्यक्तमतिनयेयुः&rsquo; (कौ० अ० ५।२।६५)। अतिनयेयुः=देशान्तरं प्रापयेयुः। &lsquo;प्रवृत्तस्य कालातिनये&rsquo; (सत्या० श्रौ० २२।२।९)। अतिनयोऽतिक्रमः। &lsquo;पुरा द्वादश्या दीक्षेत यद् द्वादशीमतिनयेदन्तर्धीयेत&rsquo; (पञ्च० ब्रा० ९।९।१५)। अतिनयेत् अतिक्रामेत् अतीयात्।  नु  नु (णु स्तवने)। &lsquo;अग्निष्ठां तस्याश्रिमाहवनीयादित्थं वेत्थं वाति नावयेत्&rsquo; (तै० सं० ६।३।४।४)। आवर्तयेदित्यर्थः।  नुद्  नुद् (णुद प्रेरणे)। &lsquo;गवां यक्ष्मः पुरुषाणां वीरुद्भिरतिनुत्तो नाव्या एतु स्रोत्याः&rsquo; (अथर्व० ८।७।१५)। अतिनुत्तः=अतिनुन्न: पराणुन्नः। दूरं प्रेरितः।  नेद्  नेद् (णिद, णेदृ कुत्सासन्निकर्षयोः)। &lsquo;या हुता अतिनेदन्ति&rsquo; (श० ब्रा० १४।६।१।१०)। उपरि प्लवन्ते फेनिला वा भवन्तीत्यर्थः। &lsquo;एता वर्त्रं नेदन्त्यति&rsquo; (तै० सं० १।६।८।१)। अतिनेदन्ति अतिक्रामन्ति।  पठ्  पठ् (पठ व्यक्तायां वाचि)। &lsquo;नारायणाङ्कप्रख्यस्त्वं साम्परायेऽतिपठ्यसे&rsquo; (भा० वन० १२८१३)। अभिपठ्यस इति त्विष्यते।  पत्  पत् (पत्लृ गतौ)। &lsquo;अथ ह हंसा निशायामतिपेतुः&rsquo; (छां० उ० ४।१।२)। हर्म्यतलमधिशयानस्योपर्युत्पेतुरित्यर्थः। &lsquo;घृणा तपन्तम् अति सूर्यं परः शकुना इव पप्तिम&rsquo; (ऋ० ९।१०७।२०)। अतिपप्तिम अतिपेतिम। उक्तोऽर्थः। &lsquo;ये सत्यमेव हि गुरूनतिपातयन्ति&rsquo; (मुद्रा० ३।३४)। अतिपातयन्ति अवमानयन्ति अवजानन्ति। &lsquo;हित्वा व्रजमादितः कर्शयेत्पशून् नातिपातयेत्&rsquo; (आप० ध० २।११।२८।५)। नातिनिरोधनं कुर्यात् ताडयेद्वा। &lsquo;संशमनमेव संशोधनमतिपातयेत्&rsquo; (सुश्रुत० १।१४६।१२)। अकार्मुकं कुर्यात्, अप्रभावुकं कुर्यात्। &lsquo;इषुमनतिपातयन्&rsquo; (लाट्या० श्रौ० ३।१०।१२)। अनतिपातयन् अमुञ्चन् अविसृजन्। &lsquo;विषं मुहूर्त्तमप्युपेक्षितमातुरमतिपातयति&rsquo; (सुश्रुत० )। अतिपातयेत् अत्ययं मृत्युमापादयेत्। &lsquo;सम्प्राप्तामतिपत्य तां नृपतितां शक्रर्द्धिविस्पर्धिनीम्&rsquo; (अवदा० २।२६)। अतिपत्य परित्यज्य। &lsquo;अस्थि निःशेषतश्छिन्नमतिपातितम्&rsquo; (सुश्रुत०)। अतिपातितं निर्भिन्नम्। &lsquo;काममनतिपात्यं धर्मकार्यं देवस्य&rsquo; (शा० ५)। अनतिपात्यमनतिलङ्घनीयम्, अव्याक्षेप्यम्, अनुपेक्ष्यम्। &lsquo;न चेदन्यकार्यातिपातः&rsquo; (शा० १)। कार्यान्तरव्यतिक्रमः। कार्यान्तरान्तराय इति यावत्। &lsquo;परावनुपात्यय इणः&rsquo; (पा० ३।३।३८) इति सूत्रे वृत्तौ कालस्य पर्ययः, अतिपात इति स्थितम्। &lsquo;दुःखातिपातेन कलुषी क्रियन्ते&rsquo; (काद० १८९)। दुःखोपनिपातेन, दुःखोपनामेन। अतिशब्दो नातीवौपयिकः, महाकवेः प्रयोग इति कथं चित्सह्यः। &lsquo;प्राणातिपातनिरतो निरनुक्रोशतां गतः&rsquo; (रा० १।५९।२१)। प्राणातिपातः प्राणविनाशः। &lsquo;ततार विद्याः पवनातिपातिभिर्दिशो हरिद्भिर्हरितामिवेश्वरः&rsquo; (रघु० ३।३०)। पवनातिपातिभिः=वातवेगातिशायिभिः। &lsquo;अतिपातिवृत्तान्तनिवेदनत्वरयाऽवस्थान्तरं नावेक्षितम्&rsquo; (अभि० ५)। &lsquo;अतिपाति कार्यमिदम्, शीघ्रं निवेद्यताम्&rsquo; (पञ्च० २)। अतिपाति आत्ययिकं बिलम्बासहम्। &lsquo;यदि शिंशपा वृक्षत्वमतिपतेत् स्वात्मानमेव जह्यात्&rsquo; (सर्व० सं० बौ० पं० १८)। अतिपतेत् अतिक्रामेत्, अतीयात्। &lsquo;अतिपातिषु रोगेषु&rsquo; (सुश्रुत० १।५।२०)। आशुकारिषु अथवा बन्धकालादिनियमं व्यभिचरत्सु।  पद्  पद् (पद गतौ)। &lsquo;अग्नये पथिकृतेऽष्टाकपालं निर्वपेद्यस्य पौर्णमासी वाऽमावस्या वातिपद्येत&rsquo; (काठक० १०।५)। अतिपद्येत अतिक्रामेत् अतीयात्। &lsquo;संस्कारा अतिपद्येरन्स्वकालाच्चेत् कथं चन&rsquo; (का० स्मृ०)। अतिपद्येरन्=प्रच्यवेरन्। विहित-कालमतिक्रामेयुः। &lsquo;न सूक्तेन निविदमतिपद्येत&rsquo; (ऐ० ब्रा० ३।११, ४।१०)। &lsquo;येन सूक्तेन निविदमतिपद्येत न तत् पुनरुपनिवर्तेत&rsquo; (ऐ० ब्रा० ३।११)। &lsquo;यद्व्रतमतिपेदे चित्त्या मनसा हृदा&rsquo; (कौ० सू० ५२।१७)। अतिपेदे ललङ्घे। &lsquo;अग्नये पथिकृते पुरोडाशमष्टाकपालं निर्वपेद्यो दर्शपूर्णमासयाजी सन्नमावास्यां वा पौर्णमासीं वाऽतिपादयेत्&rsquo; (तै० सं० २।२।२।१)। अतिपादयेत् अतिक्रमयेत्। स्वकालेऽननुष्ठानमतिपादनम्। &lsquo;यद्वो देवा अति पादयानि&rsquo; (आप० श्रौ० ९।४।१५।५१)। अतिपादयानि अतिक्रामाणि। &lsquo;अप्रज्ञातं हि तद्यदतिपन्न आहुरिदं कार्यमासीदिति&rsquo; (तै० सं० ६।३।४।८)। अतिपन्नमनिष्पन्नम्। कुतश्चिद् वैगुण्यात् क्रियाया अनिर्वृत्तिरतिपत्तिरिति भट्ट०। &lsquo;ततो घृतातिपत्तौ घृतभोजनक्रियाप्यतिपन्नैव&rsquo; (पा० ३।३।१३९ सूत्रे पदमञ्जरी)। &lsquo;लिङ्निमित्ते लृङ् क्रियातिपत्तौ&rsquo; (पा० ३।३।१३०)। क्रियातिपत्तिः क्रियाया अनिष्पत्तिः। &lsquo;लघूत्थितो हन्यान्मा भूत् कालातिपत्तिरिति&rsquo; (का० नी० सा० १९।६८ मङ्गलायाम्)। कालातिपत्तिः कालातिपातः। &lsquo;देशकालातिपत्तौ तु गृहीत्वा स्वयमर्पयेत्&rsquo; (याज्ञ० १६९)। अतिपत्तिरतिक्रमः। &lsquo;यदाप्ते प्रवतीः कुर्युरतिपद्येरन्&rsquo; (पञ्च० ब्रा० १५।९।३)। अतिपद्येरन् दूरं गच्छेयुः। &lsquo;यद्वै पुत्रोऽतिपादयते पिता वैतस्य शमयिता पिता निषेद्धा&rsquo; (जै० ब्रा० १।१४४)। अतिपादयते=अतिक्रमं करोति। &lsquo;देवा वा आदित्यस्य सुवर्गस्य लोकस्य पराचोऽतिपादादबिभयुः&rsquo; (तै० ब्रा० १।२।४।२)। अतिपादोऽतिगमनम्। पराचः पुनरावृत्तिरहितादूर्ध्वभाविनः। &lsquo;देशकालातिपत्तौ वा स्वयं गृहीत्वोपहरेत्&rsquo; (कौ० अ० ३।१६।११)। अतिपत्तिरतिक्रमोऽत्ययः। &lsquo;अनिधनमन्ततो भवति स्वर्गस्य लोकस्यानतिपादाय&rsquo; (पञ्च० ब्रा० ६।३)। अतिपादो विनाशः।  पा  पा (पा पाने)। &lsquo;सा मद्यं तेनातिपायिता&rsquo; (कथा० ३९।२०७)। अतिपायिता सातिशयं पानं कारिता।  पाल्  पाल् (पा&#43;लुक्, रक्षणार्थे)। &lsquo;शालिग्रामाभिधाने भगवतः क्षेत्रे कञ्चित्कालमतिपालयामि&rsquo; (प्र० च० ५)। अतिपालयामि गमयामि नयामि क्षपयामि।  पॄ  पॄ (पॄ पालनपूरणयोः)। &lsquo;पिपर्तु नो अदिती राजपुत्राऽति द्वषांस्यर्यमा सुगेभिः&rsquo; (ऋ० २।२७।७)। अति पिपर्तु पारं नयतु, पारयतु। &lsquo;ये नो अंहोतिपिप्रति&rsquo; (ऋ० ७।६६।५)। &lsquo;इन्द्रं रात्रेस्तमसो मृत्योर्बिभ्यतमत्यपारयन्&rsquo; (ऐ० ब्रा० ४।५)। &lsquo;स नः पर्षदति द्विषः&rsquo; (अथर्व० ६।३४।१)। अतिपर्षत् अतिपारयतु। पञ्चमे लकारे रूपम्। &lsquo;सिन्धुं न नावा दुरिताऽति पर्षि&rsquo; (तै० ब्रा० २।४।१।५)। अतिपर्षि अतितारयसि, पारं नयसि।  प्रच्छ्  प्रच्छ् (प्रच्छ ज्ञीप्सायाम्)। &lsquo;गार्गिं माति प्राक्षी:, मा ते मूर्घा व्यप्तत्&rsquo; (श० ब्रा० १४।६।६।१)। उत्तरोत्तरं प्रश्नान् मा कार्षीः। अति प्रश्न्या वै देवता अति पृच्छसि। अतिक्रम्य मर्यादां प्रश्नोऽतिप्रश्नः। दत्तोत्तरोपि पुनः प्रश्नो यः केवलाय खेदाय भवति सोऽतिप्रश्नः। अतीन्द्रियार्थप्रश्नो वातिप्रश्नः। &lsquo;नक्षत्रमतिपृच्छन्तं बालमर्थोतिवर्तते&rsquo; (कौ० अ० ९।१४२।४)। अतिपृच्छन्तमतिशयेन पृच्छन्तम्।  बाध्  बाध् (बाधृ लोडने, लोडनं प्रतिघातः)। &lsquo;कच्चित्सखीं वो नातिबाधते शरीरातपः&rsquo; (शा०)।  बृह्  बृह् (बृहू उद्यमने)। &lsquo;अति बृहति रेतः&rsquo; (नि० ९।२२)। रेतः सेक्तुमतिशयेनात्मानमुद्यच्छति।  ब्रू  ब्रू (ब्रूञ् व्यक्तायां वाचि)। &lsquo;यो नात्युक्तः प्राह रूक्षं प्रियं वा।&rsquo; अत्युक्तो विधेयं प्रति निन्दितः, दूषितः। &lsquo;यशस्विनस्तीक्ष्णविषान् महारथानतिब्रुवन् मूढ न लज्जसे&rsquo; (भा० वन०)। अतिब्रुवन् वाचावमानयन्।  भा  भा (भा दीप्तौ)। &lsquo;प्रकर्षे लङ्घनेप्यति&rsquo; इत्यमरोक्तिं व्याचक्षाणः स्वाम्याह&ndash;सर्वान्गुणानेष गुणोतिभाति। अतिक्रम्य भातीत्यर्थः।  भुज्  भुज् (भुजो कौटिल्ये)। &lsquo;किमनेनातिभुग्नेन वाग्भिः काष्ठसधर्मणा&rsquo; (भा० शल्य० ६१।२२)। भुग्नेन रुग्णेन तुन्नेन।  भू  भू (भू सत्तायाम्)। &lsquo;शब्दश्च घोरोऽति बभूव तत्र&rsquo; (भा० कर्ण० ८९।१८)। अतिबभूव=प्रादुर्बभूव। &lsquo;इन्द्रोऽत्यन्या देवता अभवत्&rsquo; (पञ्च० ब्रा० २२।८।२)। अत्यभवत् अत्यशेत। &lsquo;पितॄन् दश तु मातैका सर्वां वा पृथिवीमपि। गुरुत्वेनातिभवति… &rsquo; (भा० अनु० १०५।१५)। अतिभवति अतिशेते, अतिक्रामति। &lsquo;द्यौर्न भात्यतिभूतार्का घोरेण तमसा वृता&rsquo; (हरि० १।४२।१९)। अतिभूतार्का=उपप्लुतादित्या। अभिभूतार्केति पाठान्तरम्। तच्च साधीयः। &lsquo;अथवाऽतिभवेन्नेत्रशूलम्&rsquo; (का० सं० खिल० कुक्कुण० श्लो० ३७)। अतिभवेत्=अधिकं भवेत्। &lsquo;अति-भूमिं गतेन रणरणकेन&rsquo; (उत्तर० १)। अतिभूमिं परां सीमानम्। &lsquo;बिपदि न दूषिताऽतिभूमिः&rsquo; (शिशु० ८।२०)। अतिभूमिर्मर्यादा नातिक्रान्तेत्याह। अतिधार्ष्ट्यं दोषो नाजायतेत्यर्थः।  मन्  मन् (मन ज्ञाने)। &lsquo;न हि त्वा पूषन्नतिमन्ये&rsquo; (ऋ० १।१३८।४)। आत्मानं नाधिकं (श्रेयांसं) गणयामीत्यर्थः। न त्वामतिक्रम्यान्यां देवतां मन्य इति दुर्गः। &lsquo;भृगुर्ह वै वारुणिः। वरुणं पितरं विद्ययाऽतिमेने&rsquo; (श० ब्रा० ११।६।१।१)। उक्तोऽर्थः। &lsquo;मद्विधं योतिमन्येत धर्मनित्यं जितेन्द्रियम्&rsquo; (रा० ३।४३।४५)। अतिमन्येत=अतिक्रामेत्। अवमन्येत। &lsquo;किं नो भ्रातरगस्त्य सखा सन्नति मन्यसे&rsquo; (ऋ० १।१७०।३)। उक्तपूर्व एवार्थः। &lsquo;तस्मान्नाति मन्येत पराभवस्य हैतन्मुखं यदतिमानः&rsquo; (श० ब्रा० ५।१।१।१)। अतिमानः गर्वः, दर्पः। &lsquo;प्रजापतिः सविता भूत्वा प्रजा असृजत। ता एनमत्यमन्यन्त&rsquo; (तै० ब्रा० १।६।४)। अत्यमन्यन्त अवाजानन्, अवज्ञां कृतवत्यः। &lsquo;अतीव यो मरुतो मन्यते नः&rsquo; (अथर्व० २।१२।६)। अतिमन्यतेऽतिक्रान्तान्मन्यते।  यज्  यज् (यज देवपूजासंपतिकरणदानेषु)। &lsquo;यः स्वां देवतामतियजते&rsquo; (तै० सं० २।५।४।४)। अतिक्रम्य देवतान्तरं यजत इत्याह।  या  या (या प्रापणे)। &lsquo;मातियासीः&rsquo; (भट्टि० २।५१)। मातिक्रमीः, माऽतिक्रम्य गमः। &lsquo;येनातियाथो दुरितानि विश्वा&rsquo; (ऋ० ५।७७।३)। येन रथेन। अनन्तरोदित एवार्थः। &lsquo;अति वायो ससतो याहि&rsquo; (ऋ० १।१३५।७)। ससतः स्वपतो जनस्योपरि वाहि, प्रवान्याहीत्याह।  याच्  याच् (टुयाचृ याच्ञायाम्)। &lsquo;अतियाच्ञा तु जीयेत दौर्मत्याविनयेन वा&rsquo; (कौ० अ० ३।१३।३७)। अतियाच्ञाऽत्यधिकनिर्वेशस्य मार्गणम्।  युज्  युज् (युजिर् योगे)। &lsquo;ग्राम्यातियोगात्&rsquo; (माधव० २६।७)। मैथुनातिसेवयेत्युक्तं भवति।  राज्  राज् (राजृ दीप्तौ)। &lsquo;सद्यो यः स्पन्द्रो विषितो धवीयानृणो न तायुरति धन्वा राट्&rsquo; (ऋ० ६।१२।५)। अतिराट् अतिराजति अतिक्रम्य राजते।  रिच्  रिच् (रिचिर् विरेचने)। &lsquo;संभावितस्य चाकीर्तिर्मरणादतिरिच्यते&rsquo; (गीता० २।३४)। मरणादधिका भवति। अकीर्तिरयश उपक्रोशः। अकीर्तिरनिष्टतरा दुःखतरा भवतीत्याशयः। &lsquo;पुत्रगात्रस्य संस्पर्शश्चन्दनादतिरिच्यते&rsquo; (भा० वन० )। चन्दनाच्छ्रेयान्भवति। सुखावहतरो भवतीत्यर्थः। &lsquo;न तद्भूतमहं मन्ये यदर्कादतिरिच्यते&rsquo; (भा० वन० ३।४५)। ततः श्रेयो भवतीत्यर्थः। &lsquo;अश्वमेधसहस्रेभ्यः सत्यमेवातिरिच्यते&rsquo; (हितोप० ४।१३१)। ततो ज्यायो भवतीत्यर्थः। &lsquo;गृहं तु गृहिणीहीनं कान्तारादतिरिच्यते&rsquo; (पञ्चत० ४।८१)। अधिकमनेषणीयं भवति, शून्यत्वादतितरां प्रतिभयं भवतीति भावः। वाचः कर्मातिरिच्यते। कर्म गरीयो भवति। &lsquo;दैवमत्रातिरिच्यते&rsquo; (हितोप०)। दैवमुत्तरं भवति, प्रभवतीति यावत्। &lsquo;आकिञ्चन्यं च राज्यं च तुलया समतोलयम्। अत्यरिच्यत दारिद्र्यं राज्यादपि गुणाधिकम्&rsquo; (रा० गोरेसियो० २।६१।१०)। अतिरिक्तं हि दारिद्र्यस्य गौरवं प्रादुरासीत् इत्यर्थः। &lsquo;छन्दसामति त्रीण्यरिच्यन्त। न त्रीण्युदभवन्&rsquo; (तै० ब्रा० १।५।१२।१)। त्रीणि भूयोक्षराण्यभूवन्। त्रीणि च न्यूनाक्षराणीत्याह। &lsquo;न वा आत्माङ्गान्यतिरिच्यते, नात्मानमङ्गान्यतिरिच्यन्ते&rsquo; (श० ब्रा० १२।२।३।६)। पृथगवस्थितानि नोपलभ्यन्ते, आत्मनान्तरीयकाणि, भवन्तीति भावः। आत्मेह देहवचनः। &lsquo;यस्य दिवमति मह्वा पृथिव्याः पुरुमायस्य रिरिचे महित्वम्&rsquo; (ऋ० ६।२१।२)। दिवमतिरिरिचे महत्त्वम् दिवोपि ज्यायो बभूव, दिवमतिलङ्घ्य पप्रथ इत्याह। &lsquo;सोमं मातिरीरिचः&rsquo; (श० ब्रा० ४।४।२।७)। माऽतिसावीरित्यर्थः। &lsquo;इदं वाऽत्यरीरिचन्निदं न्यूनमक्रन्&rsquo; (श० ब्रा० ११।२।३।७)। अत्यरीरिचन् यावद् विहितं ततो तिरिक्तमवारिषुः। &lsquo;यदस्य कर्मणोत्यरीरिचं यद्वा न्यूनमिहाकरम्&rsquo; (आप० श्रौ० ३।१५।१)। उक्तोऽर्थः।  रुच्  रुच् (रुच दीप्तावभिप्रीतौ च)। &lsquo;दूरे चित्सन्तळिदिवाति रोचसे&rsquo; (ऋ० १।९४।७)। अतिशयेन दीप्यस इत्यर्थः। &lsquo;यः परस्याः परावतस्तिरो धन्वातिरोचते&rsquo; (ऋ० १०।१८७।२)। अतिरोचतेऽतिभासते। &lsquo;अत्यरोचत तान्सर्वान्धृष्टद्युम्नः समागतान्&rsquo; (भा० द्रोण० २३।८१)। अत्यरोचत धाम्नात्यशेत।  रह्  रह् (रुह बीजजन्मनि)। &lsquo;यदन्नेनातिरोहति&rsquo; (ऋ० १०।९०।२)। यदन्नेन संवर्धत इत्याह। &lsquo;अतिरूढत्वम्&rsquo; (राज० ६।२७२)। अतिप्रसिद्धिः, महती प्रथा। सार्वलौकिकत्वम्।  लभ्  लभ् (डुलभष् प्राप्तौ)। &lsquo;तस्य परिचारकजनं वाग्दण्डपारुष्यातिलब्धं मार्गेत&rsquo; (कौ० अ० ४।७।१४)। अतिलब्धं परुषं व्यवहृतं तीक्ष्णं वा दण्डितम्।  वच्  वच् (वच परिभाषणे, ब्रूञ् आदेशो वा)। &lsquo;यो नात्युक्तः प्राह रूक्षं प्रियं वा&rsquo; (भा० शां० २९९।१७)। अत्युक्तो निन्दितः स्तुतो वा।  वद्  वद् (वद व्यक्तायां वाचि)। &lsquo;दुन्दुभिः सर्वा वाचोऽतिवदति&rsquo; (तै० ब्रा० १।३।६।२)। सर्वान्ध्वनीन्न्यक् करोति, सर्वाञ्शब्दांस्तिरयति। &lsquo;एष तु अतिवदति यः सत्येनातिवदति&rsquo; (छां० उ० ७।१६।१)। सुतरां वदतीत्यर्थः। &lsquo;यदिदं कुरुपञ्चालानां ब्राह्मणानत्यवादीः किं ब्रह्म विद्वानिति&rsquo; (बृ० उ० ३।९।१९)। अत्यवादीः=अनिन्दीः, अवाक्षैप्सीः। &lsquo;यः परेषां नरो नित्यमतिवादांस्तितिक्षते। देवयानि विजानीहि तेन सर्वमिदं जितम्&rsquo; (भा० आदि० ७९।१)। अतिवादो निन्दावचनम्। &lsquo;पारुष्यमतिवादः स्यात्&rsquo; (अमरः)। अतिवादं शंसति। &lsquo;अतिवादेन वै देवा असुरानत्युद्य अथैनानत्यायन्&rsquo; (ऐ० ब्रा०)। अतिवादोऽत्युक्तिः। &lsquo;अतिवादाद् वदाम्येष मा धर्ममभिशङ्किथाः&rsquo; (भा० वन० ३१।७)। मानान्तरमतिक्रान्तो वादोऽतिवादः। वेदैकप्रमाणप्रमितः। &lsquo;प्राणो ह्येष सर्वभूतैर्विभाति। विजानन् विद्वान् भवते नातिवादी&rsquo; (मुं० उ० ३।१।४)। इतरनैरपेक्ष्येण स्वेन प्रतिज्ञातमर्थमेव प्रतितिष्ठापयिषुरतिवादी भवति। &lsquo;अति वै नो ऽवादीरिति होचुर्यो नो भूयसः सतः पूर्वो ऽ प्राक्षीः&rsquo; (जै० ब्रा० १।२२)। अत्यवादीः=अतिक्रम्यावादीः, अनिन्दीः। &lsquo;कामदानमतिमात्रमेकस्यातिवादं च वर्जयेयुः&rsquo; (कौ० अ० ४।१।५९)। &lsquo;परिभवोपघातकुत्सातिवादांश्चैषु न प्रयुञ्जीत&rsquo; (कौ० अ० ७।१६।२२)। अतिवादो धिक्कारः।  वस्  वस् (वस निवासे)। &lsquo;श्राद्धात् पूर्वस्मिन्नहन्युपवासोऽतिवास उच्यते।&rsquo;  वह्  वह् (वह प्रापणे)। &lsquo;अथैना (देवताः) मृत्युमत्यवहत्&rsquo; (श० ब्रा० १४।४।१।१२)। मृत्युमत्यवहत् मृत्योः पारेऽनयदित्यर्थः। &lsquo;अतिवाहयाम्बभूव त्रियामाम्&rsquo; (रघु० ९।७०)। अतिवाहयाम्बभूव क्षपयाम्बभूव। &lsquo;अस्मिँस्तमालविटपान्धकारे प्रविश्य एनमतिवाहयामः&rsquo; (रत्ना० २)। तत्कृतानुसारादात्मानं परिहराम इत्युक्तं भवति। &lsquo;राजपुत्रैः समं सख्यं कृच्छ्रादप्यतिवाह्यते&rsquo; (कथा० २८।१११)। अतिवाह्यते निर्वाह्यते। &lsquo;किं वा मयापि न दिनान्यतिवाहितानि&rsquo; (मालती० ६।१३)। गमितानीति यावत्। &lsquo;गुहाविसारीण्यतिवाहितानि मया कथंचिद् धनगर्जितानि&rsquo; (रघु० १३।२८)। अतिवाहितानि सोढानि। &lsquo;लोकातिवाहिते मार्गे&rsquo; (सर्वद०)। लोकेन प्रहत इत्यर्थः। &lsquo;अलकामतिवाह्यैव वसतिं वसुसम्पदाम्&rsquo; (कु० ६।३७)। अतिवाह्य सङ्क्रमय्य। अतिशय्य, परिच्छिद्येति यावदिति तु मल्लिः। &lsquo;स शापस्तेनातिवाहितः&rsquo; (कथा० ३३।९१)। अतिवाहितः सोढः। &lsquo;आतिवाहिक एवायं त्वादृशैश्चित्तदेहकः&rsquo; (यो० वा०)। अत्यन्तं कार्याकारं वोढुं समर्थोऽतिवाही सूक्ष्मभूतसङ्घः, तेन निर्वृत्त आतिवाहिकः। &lsquo;कार्यमदेशेनातिवाहयति&rsquo; (कौ० श्र० ४।९।१५)। अतिवाहयति निर्वाहयति।  वा  वा (वा गतिगन्धनयोः)। &lsquo;न भूमिं वातो अतिवाति&rsquo; (अथर्व० ४।५।२)। नातिमात्रं गच्छत्वित्यर्थः।  वी  वी (वी गतिव्याप्तिप्रजनकान्त्यसनखादनेषु)। &lsquo;वेत्यग्रुर्जनिवान्वा अति स्पृधः&rsquo; (ऋ० ५।४४।७)। स्पृधोतिवेति योद्धृनत्यासादयति।  वृत्  वृत् (वृतु वर्तने)। &lsquo;अपत्यलोभाद्या तु स्त्री भर्तारम् अतिवर्तते&rsquo; (मनु० ५।१६१)। अतिवर्ततेऽतिलङ्घते व्यभिचरति। &lsquo;दुःशासनरथं प्राप्य यत्पार्थो नात्यवर्तत&rsquo; (भा० भीष्म० ११०।२०)। नालङ्घत। &lsquo;यथाहं कर्मणा वाचा शरीरेण च राघवम्। नातिवर्तेय…&rsquo; (रा० )। अनुव्रता न स्यामित्यर्थः। &lsquo;बान्धवस्नेहं राज्यलोभोऽतिवर्तते&rsquo; (कथा० ४१।४०)। अतिवर्ततेऽभिभवति। बाधते। &lsquo;नक्षत्रमतिपृच्छन्तं बालमर्थोऽतिवर्तते।&rsquo; (कौ० अ० ९।४।२६)। अतिवर्तते त्यजति। &lsquo;ऋतुस्नातां सतीं भार्यामृतुकालानुरोधिनीम्। अति वर्तेत दुष्टात्मा…&rsquo; (रा० २।७५।५२)॥ अतिवर्तेत=उपेक्षेत, तत्रौदासीन्येन वर्तेत। &lsquo;उपासते पुरुषं ये ह्यकामास्ते शुक्रमेतदतिवर्तन्ते&rsquo; (मुं० उ० ३।२।१)। अतिवर्तन्तेऽतितरन्ति। &lsquo;कोऽन्यो जीवितुकामो देवस्य शासनमतिवर्तते&rsquo; (मुद्रा० ३)। अतिवर्तते लङ्घते। &lsquo;एवं तयोः प्रत्यहमन्योन्याहारादिदानेन कालोतिवर्तते&rsquo; (हितोप० १)। अतिवर्ततेऽतियाति। &lsquo;आ षोडशाद् ब्राह्मणस्य सावित्री नातिवर्तते&rsquo; (मनु० २।३८)। अतिक्रान्तकाला न भवतीत्युक्तं भवति। &lsquo;यथा मे हृदयं नित्यं नातिवर्तते राघवाद्&rsquo; (रा० )। नातिवर्तते न व्यपवर्तते। &lsquo;…प्रविष्टस्तात भारतीम्। सूर्योदये महाबाहुर्दिवसश्चातिवर्तते।&rsquo; अतिक्रामति, व्यत्थेति। &lsquo;असाध्यानतिवर्तन्ते प्रमेहा रजनी यथा&rsquo; (सुश्रुते)। अभिभवन्ति अधिकूर्वते। &lsquo;विद्या वितर्को विज्ञानं स्मृतिस्तत्परता क्रिया। यस्यैते षड् गुणास्तस्य न साध्यमतिवर्तते&rsquo; (चरक० सूत्र० ९।२०)। नातिवर्तते न नश्यति। &lsquo;किमाचारः कथं चैतान् त्रीन् गुणानतिवर्तते&rsquo; (गीता० १४।२१)। गुणातीतो भवतीत्याह। निस्त्रैगुण्योभवतीति वा। &lsquo;येनेन्द्रियेण गृह्यते शब्दस्तस्य विषयभावमतिवृत्तोऽर्थो न गृह्यते&rsquo; (न्यायसू० २।१।५१ भाष्ये)। &lsquo;त्वं नातिवृद्धो वयसा नातिवृत्तश्च यौवनात्। कथमल्पेन कालेन पृथिवीमटसि द्विज&rsquo; (मार्क० पु० ६१।११)॥ यौवनादतिवृत्तः=यौवनाद् दूरं गतः। &lsquo;अधर्मेण जितो धर्मः प्रवृत्तमधरोत्तरम्। शर्मिष्ठयाऽतिवृत्तास्मि दुहित्रा वृषपर्वणः&rsquo; (भा० आदि० ८३।२८)॥ अतिवृत्ताऽतिशयिता, विशेषिता, दूरीकृता, पश्चात्कृता। &lsquo;नूनं दैवं न शक्यं हि पौरुषेणातिवर्तितुम्। यदर्थं यत्नवानेव न लभे विप्रतां विभो&rsquo; (भा० अनु० २९।१९)॥ अतिवर्तितुम्, बाधितुम्, अभिभवितुम्। &lsquo;यानस्य चैव यातुश्च यानस्वामिन एव च। दशातिवर्तनान्याहुः शेषे दण्डो विधीयते&rsquo; (मनु० ८।२९०)। अतिवर्तनानि क्षम्याण्यागांसि। दण्डनिर्मुक्ता अपराधाः। &lsquo;रामं दर्शय मे शीघ्रं पुरा मेऽर्थोऽतिवर्तते&rsquo; (रा० ७।१०५।२)। अतिवर्तते ऽतिक्रामति, अत्येति। कालम् इति शेषः।  व्यध्  व्यध् (व्यध ताडने)। &lsquo;अति क्षिप्रेव विध्यति&rsquo; (ऋ० ४।८।८)। &lsquo;आ राष्ट्रे राजन्यः शूर इषव्योतिव्याधी महारथो जायताम्&rsquo; (वा० सं० २२।२२)। अतिव्याधी दूराद् व्यधनशीलः। यो वा निष्पत्रा करोत्यरीन्।  व्रज्  व्रज् (व्रज गतौ)। &lsquo;अपरेण वेदिमतिव्रज्य&rsquo; (आश्व० श्रौ० २।३।११)। अतिव्रज्य लङ्घयित्वा।  शी  शी (शीङ् स्वप्ने)। &lsquo;अहं पतीन्नातिशये नात्यश्ने नातिभूषये&rsquo; (भा० वन० २३३।३८)। पतीनतिक्रम्य न शये, यावन्मे पतयो न शेरते तावन्नाहं शये। अहं जघन्यसंवेशिनीत्याह। &lsquo;नैतानतिशयेज्जातु नात्यश्नीयान्न दूषयेत्&rsquo; (भा० शां० १०८।१०)। उक्तोऽर्थः। &lsquo;पूर्वान्महाभाग तयाऽतिशेषे&rsquo; (रघु० ५।१४)। अतिक्रामसीत्यर्थः। &lsquo;धाम्नाऽतिशाययति धाम सहस्रधाम्नः&rsquo; (मुद्रा० ३।१७)। स्वार्थेणिच्। उक्तचर एवार्थः। &lsquo;चरितेन चातिशयिता मुनयः&rsquo; (कि० ६।३२)। अतिवृत्ताः। चरितोत्कर्षेण पृष्ठतः कृता इत्यर्थः। &lsquo;न शक्नुमो वयमार्यस्य मतिमतिशयितुम्&rsquo; (मुद्रा० ३)। अतिशयितुमतिक्रमितुम्, मतिमाहात्म्यमत्येतुम्। &lsquo;महार्घस्तीर्थानामिव हि महतां कोप्यतिशयः&rsquo; (उत्तर० ६।११)। अतिशयः प्रकर्ष उत्कर्षः, माहात्म्यम्, गौरवम्। &lsquo;रत्नातिशयप्रकाशाभ्यर्थनं&rsquo; (वर्जयेत्) (कौ० अ० ५।४।१०)। अतिशयो विशिष्टः प्रसादः। &lsquo;प्रासादशोभातिशयालुभिः पथि प्रभोर्निवासाः पटवेश्मभिर्बभुः&rsquo; (शिशु० १२।६३)। प्रासाद०=प्रासादशोभातिशायनशीलैः।  शंस्  शंस् (शंसु स्तुतौ)। &lsquo;तदाहुः कस्मात्स्तुतमनुशस्यते कस्मात्स्तोममतिशंसन्ति&rsquo; (शां० ब्रा० २८।१०)। स्तोमात्परेण किमिति शस्त्रमुदीर्यत इति पृच्छन्ति।  श्लिष्  श्लिष् (श्लिष आलिङ्गने)। &lsquo;अतिश्लिष्टचीनांशुकान्तरीयम्।&rsquo; अतिश्लिष्टं सन्दष्टम्।  सृ  सृ (सृ गतौ)। &lsquo;अहरतिसृता मुहूर्त्ताः। रात्र्यतिसृता मुहूर्त्ताः&rsquo; (कालाः २।१।२८ इत्यत्र वृत्तावुदाहरणे)। अतिसृताः सङ्क्रान्ताः। &lsquo;अनेकवर्णं वमति मूत्रयत्यतिसार्यते।&rsquo; (अष्टाङ्ग० सू० ७।२३)। अतिसार्यते विरेच्यते। अतिसारः। रुधिरादिकमतिशयेन सारयतीति व्युत्पत्तिः। व्याधिविशेषः। &lsquo;शकृता यस्तु संसृष्टमतिसार्येत शोणितम्&rsquo; (सुश्रुत० उत्तर० ४०।५७)। &lsquo;गूढदण्डातिसारणम्&rsquo; (कौ० अ० १।१६।३३)। इति दूतस्य कर्मोक्तम्। अतिसारणं छद्मना देशान्तरे सङ्क्रमणम्।  सृज्  सृज् (सृज विसर्गे)। &lsquo;कामानभिव्यायन्नचिकेतोऽत्यस्राक्षीः&rsquo; (कठ० उ० १।२।३)। अत्यस्राक्षीरत्याक्षीरित्यर्थः। &lsquo;इत्यृषभं सम्पातवन्तमतिसृजति&rsquo; (कौ० सू० २४।१९)। अतिसृजति=उत्सृजति। &lsquo;स्वयमेनमभ्युदेत्य ब्रूयाद् व्रात्यातिसृज होष्यामि&rsquo; (आप० ध० २।३।७।१५)। अतिसृज अनुजानीहि। &lsquo;स चातिसृजेज्जुहुया न चातिसृजेन्न जुहुयात्&rsquo; (अथर्व० १५।१२।२,३)। चो यद्यर्थे। &lsquo;काममुद्ध्रियतामिति ब्राह्मणा अतिसृजेयुः&rsquo; (आप० ध० २।१७।१९)। उक्तोऽर्थः। &lsquo;यः सत्यवाद्यति तं सृजन्तु&rsquo; (अथर्व० ४।१६।४)। अतिसृजन्तु मुञ्चन्तु। &lsquo;न हि नमस्कारमति देवाः। ते हि नमासिताः कर्तारमतिसृजन्ति&rsquo; (गो० ब्रा० उ० २।१८)। मुञ्चन्तीत्येवार्थः। अंहोमुचो भवन्तीत्याह। &lsquo;इत्यतिसृष्ट उद्धरेत्&rsquo; (आप० ध० २।१७।१९)। अतिसृष्टोऽनुज्ञातः। &lsquo;एवमतिसृष्टस्य&rsquo; (गुरुणा शिष्यस्येति शेषः) (आश्व० गृ० ३।८।७)। अतिसृष्टस्यानुज्ञातगमनस्य। &lsquo;करोतु कटं भवानतिसृष्टः&rsquo; (पा० ३।३।१६३ सूत्र वृत्तौ)। अनुज्ञात इत्यर्थः। &lsquo;अतिसृष्टं सुरैरेकं त्र्यम्बकाय&rsquo; युयुत्सवे&rsquo; (रा० १।७५।१२)। कतकानुसारी पाठः। अतिसृष्टं दत्तम्। &lsquo;किं वातिसृष्टः पर्वतकभ्रात्रे वैरोचकाय पूर्वप्रतिश्रुतो राज्यार्धविभागः&rsquo; (मुद्रा० २)। अतिसृष्टः समर्पितः। &lsquo;पुरा नारायणेनेयमतिसृष्टा मरुत्वते&rsquo; (विक्रम० १।१७)। प्रतिग्रहो दत्तः, उपायनी कृता, उपहृता। &lsquo;अतिसृज्य ददानीति वरं मम विशांपतिः&rsquo; (रा० २।१८।२३)। अतिसृज्य प्रतिज्ञाय। &lsquo;अतिसृष्टमतिबद्धं कुपितमत्यल्पमभीक्ष्णं वा बहलं सशूलं मूत्रयन्तं दृष्ट्वा मूत्रवहान्यस्य स्रोतांसि प्रदुष्टानीति विद्यात्&rsquo; (चरक० वि० ५।१०)। अतिसृष्टम् अतिप्रस्रुतम्। &lsquo;अतिसृष्टो अपां वृषभ&rsquo; (अथर्व० १६।१।१) इति सूक्तेनापोऽतिसृज्याऽवकरं विसर्जयति। कांस्यपात्रेऽपोऽवसिच्य ताभिस्तन्मध्यगतं मलं निर्गमयतीत्यर्थ इति साम्प्रदायिकाः (इति सायणः)। अतिसर्गः कामचारानुज्ञेति प्रैषातिसर्गप्राप्तकालेषु कृत्याश्चेति सूत्रे वृत्तिः। &lsquo;अतिसर्गाच्च पटवो दृष्ट्वा श्रुत्वा च मैथिलीम्&rsquo; (रा० ५।६२।७)। अतिसर्गोऽनुज्ञानम्। &lsquo;स्त्रीणां दानविक्रयातिसर्गा विद्यन्ते न पुंसः&rsquo; (नि० ३।४)। अतिसर्गः परित्यागः परासनम्। &lsquo;स्रष्टुर्वरातिसर्गात्तु मया तस्य दुरात्मनः&rsquo; (रघु० १०।४२)। वरातिसर्गो वरदानम्। &lsquo;तवातिसर्गाद् देवेश प्राजापत्यमिदं पदम्&rsquo; (भा० कर्ण० ३४।२)। अतिसर्गः प्रसादः। &lsquo;विधुरां ज्वलनातिसर्जनात्&rsquo; (कु० ४।३२)। ज्वलने वह्नौ प्रक्षेपात्। &lsquo;दीयतामिति वचोऽतिसर्जने&rsquo; (शिशु० १४।४८)। अतिसर्जनं वितरणं विश्राणनम्। &lsquo;तत्तदीयविशिखातिसर्जनात्&rsquo; (कि० १३।५७)। अतिसर्जनात् प्रत्यर्पणात्। &lsquo;सैषा ब्रह्मणोऽतिसृष्टिः &rsquo; (बृ० उ० १।४।६)। अतिशयिता समुत्कृष्टा सृष्टिरतिसृष्टिः। &lsquo;ते नमसिता होतारमतिसृजन्ते&rsquo; (शां० ब्रा० १३।१)। अतिसृजन्ते अतिसृजन्ति अनुजानन्ति। &lsquo;तच्छ्रेयो रूपमत्यसृजत् क्षत्रम्&rsquo; (बृह० उ० १।४।११)। अत्यसृजत् अतिशयेनासृजत्। &lsquo;ब्राह्मणेभ्यश्चात्मानमतिसृजेत्&rsquo; (कौ० अ० १०।३।३७)। अतिसृजेत् परिदद्याद् अर्पयेत्। &lsquo;स चेदाचारक्रमं दर्शयेन्न विक्रेतारं तस्य द्रव्यस्यातिसर्गेण मुच्येत&rsquo; (कौ० अ० ३।१६।१३)। अतिसर्गेण प्रत्यर्पणेन। &lsquo;तं राजा दूष्यद्रव्योपभोगातिसर्गेण दृष्ये विक्रमयेत्&rsquo; (कौ० अ० ५।१।६)। अतिसर्गोऽनुज्ञानम्।  सृप्  सृप् (सृप्लृ गतौ)। &lsquo;अहिर्न जूर्णामतिसर्पति त्वचम्&rsquo; (ऋ० ९।८६।४४)। अतिसर्पति परित्यज्य गच्छति।  स्कन्द्  स्कन्द् (स्कन्दिर् गतिशोषणयोः)। &lsquo;ते स्पन्द्रासो नोक्षणोऽति ष्कन्दन्ति शर्वरीः&rsquo; (ऋ० ५।५२।३)। अतियान्तीत्यर्थः।  स्था  स्था (ष्ठा गतिनिवृत्तौ)। &lsquo;स भूमिं विश्वतो वृत्वात्यतिष्ठद् दशाङ्गुलम्&rsquo; (ऋ० १०।९०।१)। अत्यतिष्ठत् अतिक्रम्यातिष्ठत्। &lsquo;इदं सर्वमतितिष्ठत्यार्वागेवास्मादिदं सर्वं भवति यो राजसूयेन यजते&rsquo; (श० ब्रा० ५।४।२।५)। अतितिष्ठति अतिक्रम्य अतिशय्य तिष्ठति। &lsquo;पुरुषो ह नारायणोऽकामयत। अतितिष्ठेयं सर्वाणि भूतानि&rsquo; (श० ब्रा० १३।६।१।१)। उक्तोऽर्थः। &lsquo;यो जनान् महिषाँ इवातितस्थौ पवीरवान्&rsquo; (ऋ० १०।६०।३)। अतितस्थौ अतितष्ठौ अतिभवति, अतिभूय तिष्ठतीति वा। पवीरवान् आयुधवान्। &lsquo;बृहत्पाण्डरवासा अतिष्ठाः सर्वेषां भूतानां मूर्धा&rsquo; (कौ० ब्रा० उ० ४।२)। अतिष्ठाः अतितिष्ठतीति। कर्तरि विच्। &lsquo;अतिष्ठा सर्वेषां भूतानां मूर्धा राजेति&rsquo; (श० ब्रा० १४।५।१।२)। अतिष्ठा=अत्युत्कर्षः। अतिष्ठा वा एषा च्छन्दसां यदतिच्छन्दाः। &lsquo;अतिष्ठाऽअश्वमेधो यज्ञानाम्&rsquo; (श० ब्रा० १३।५।१।९)। &lsquo;अतिष्ठावान् बभूव हि&rsquo; (अथर्व० ३।२३।६) अतिक्रम्यावस्थानमतिष्ठा। तद्वान्। &lsquo;अत्यतिष्ठद्रणे भीष्मो विधूम इव पावकः&rsquo; (भा० भीष्म० ४९।४५)। अत्यतिष्ठत् (इतरान्) अतिक्रम्यातिष्ठत्।  स्वृ  स्वृ (शब्दोपतापयोः)। &lsquo;यदा वा ऋचमाप्नोत्योमित्येवाति स्वरति&rsquo; (छां० उ० १।४।४)। अतिशयेन स्वरति शब्दं करोति उच्चारयति।  हन्  हन् (हन हिंसागत्योः)। &lsquo;तच्चेदतिहन्यात्&rsquo; (आप० श्रौ० ६।४।१४।१३)। सायम्प्रातर्हुतमतीत्य पुनश्चेद् रुद्रो हन्यात् (पशूनिति शेषः) इत्यर्थः। &lsquo;तस्य हैतस्य हृदये पादावतिहतौ&rsquo; (श० ब्रा० १०।५।२।१३)। अतिहतौ निखातौ। &lsquo;तदेतत् सृष्टम् (अन्नम्) पराङ् अत्यजिघांसत्&rsquo; (ऐ० उ० १।३)। अत्यजिघांसत् अतिक्रम्य गन्तुमैच्छत्। इह हन्तिर्गत्यर्थः। &lsquo;स यथा कुमारो वा महाराजो वा ऽतिघ्नीमानन्दस्य गत्वा शयीत&rsquo; (बृह० उ० २।१।१९)। अतिघ्नीम् अतिशयम्, परां काष्ठाम्।  हा  हा (ओहाक् त्यागे)। &lsquo;अतिहाय पूर्वामाहुतिं तूष्णीमुत्तरां समिधि जुहोति&rsquo; (भा० श्रौ० ६।१२।१०)। अतिहाय अतिक्रम्य। पूर्वस्या आहुतेः परेण। &lsquo;माऽस्मानतिहाय दाः&rsquo; (नि० १।३।७)। अतिहाय=अतिक्रम्य। परिहृत्य।  हि  हि (हि गतौ वृद्धौ च)। &lsquo;आयुर्यत्ते अतिहितं पराचैः&rsquo; (अथर्व० ७।५५।३)। पराचैरतिहितं पराङ् अतिगतम्।  हृ  हृ (हृञ् हरणे)। &lsquo;ता (अपः) नातिहृत्य सादयेन्नो अनाप्ताः&rsquo; (श० ब्रा० १।१।१।२१)। अतिहृत्य सीमानमतिक्रम्य। &lsquo;न प्रत्यञ्चमक्षमध्वर्युः। सोमग्रहमतिहरति&rsquo; (श० ब्रा० ५।१।२।१७)। अतिहरति नयति। अतिशब्दः प्रत्यङ्नयनमतिक्रमो भवतीति द्योतनाय। &lsquo;न च देशकालोपभोगच्छलेनातिहरेयुः&rsquo; (कार्याणि) (कौ० अ० ३।२०।२२)। न प्रत्यादिशेयुरित्यर्थः।  "/>

      
    

    <script type="text/javascript">
    
    let baseURL = "https:\/\/vishvAsa.github.io\/sanskrit\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/sanskrit\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/sanskrit\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/sanskrit\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vishvAsa\/sanskrit\/edit\/content\/\u0022,\u0022mainSections\u0022:[\u0022vyakaranam\u0022],\u0022mainsections\u0022:[\u0022vyakaranam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/sanskrit\/koshaH\/upasargArtha-chandrikA\/134_ati\/".replace(basePath, "/");
  pageVars.pageParams = {};
  pageVars.pageSource = "koshaH\/upasargArtha-chandrikA\/134_ati.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/sanskrit/webpack_dist/uiLib-bundle.js"></script>




    <link rel="stylesheet" href="/sanskrit/webpack_dist/uiLib.css">
<link rel="stylesheet" href="/sanskrit/css/uiLibPrint.css" media="print" >
<link rel="stylesheet" href="/sanskrit/css/@fortawesome/fontawesome-free/css/solid.min.css">

<link rel="stylesheet" href="/sanskrit/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/sanskrit/koshaH/upasargArtha-chandrikA/134_ati/" />
<link rel="alternate" hreflang="sa-Deva" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/sanskrit/koshaH/upasargArtha-chandrikA/134_ati/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/sanskrit/" class="btn col border">
            <i class="fas fa-gopuram ">संस्कृते विश्वासटिप्पन्यः <br/> १३४ अति</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select id="transliterationDropdown" size="1" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <a class="btn btn-secondary" onclick="module_uiLib.changeTextSize(2)">A+</a>  
          <a class="btn btn-secondary" onclick="module_uiLib.changeTextSize(-2)">A-</a>
          🗨:
          <select id="commentStyleDropdown" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandAll': 'true'})">↕️️</a></div>
          <div><a id="printButton" class="btn btn-secondary" onclick="module_uiLib.default.query.setParamsAndGo({'printLayout': 'on'})">🖨️️</a></div>
        </div>
        <div class="row col  d-flex justify-content-center">
          <div><a id="speakerButton" class="btn btn-secondary" onclick="module_uiLib.default.content.handleSpeakToggle()">🎧️</a></div>
          <button id="speakerPauseButton" class="btn btn-secondary">⏸</button>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
      <div id="audioOptionsDiv" class="row justify-content-center" hidden>
        <select id="voices" class="form-select bg-secondary text-light"></select>
        <div>
          <p class="lead">Vol</p>
          <input type="range" min="0" max="1" value="1" step="0.1" id="volume" />
          <span id="volume-label" class="ms-2">1</span>
        </div>
        <div class="mx-5">
          <p class="lead">Rate</p>
          <input type="range" min="0.1" max="10" value="1" id="rate" step="0.1" />
          <span id="rate-label" class="ms-2">1</span>
        </div>
        <div>
          <p class="lead">Pitch</p>
          <input type="range" min="0" max="2" value="1" step="0.1" id="pitch" />
          <span id="pitch-label" class="ms-2">1</span>
        </div>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="१३४ अति">१३४ अति</h1>
    
    <a id="editLink" class="btn btn-primary noPrint"  href="https://github.com/vishvAsa/sanskrit/edit/content/koshaH/upasargArtha-chandrikA/134_ati.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <h2 id="अरज">अर्ज्</h2>
<ul>
<li>अर्ज् (अर्ज षर्ज अर्जने, अर्ज प्रतियत्ने)।</li>
<li>&lsquo;स्वस्ति हैनमत्यर्जन्ति स्वर्गं लोकर्माभ&rsquo; (ऐ० ब्रा० १।११)। <strong>अत्यर्जन्ति गमयन्ति प्रापयन्ति। अतिः सौष्ठव इति षड्गुरु०। अतिशब्दः क्षिप्रार्थ इति गोविन्दस्वामी।</strong></li>
<li>&lsquo;अति नोर्जस्याकाशं नः कुर्विति&rsquo; ( )। <strong>अवकाशं नः प्रापयेत्याह।</strong></li>
</ul>
<h2 id="अरह">अर्ह्</h2>
<ul>
<li>अर्ह् (अर्ह पूजायाम्)।</li>
<li>&lsquo;बृहस्पते अति यदर्यो अर्हति&rsquo; (तै० सं० १।८।२२।२)। <strong>अत्यर्हति=अतिक्रम्यार्हति।</strong></li>
</ul>
<h2 id="अश">अश्</h2>
<ul>
<li>अश् (अश भोजने)।</li>
<li>&lsquo;अहं पतीन्नातिशये नात्यश्ने नातिभूषये&rsquo; (भा० वन० २३३।३८) <strong>नात्यश्ने=नात्यश्नामि नातिक्रम्याश्नामीत्याह। यावन्मे पतयो भुक्ता भवन्ति तावदेव भुञ्जे, न ततः प्राग् इति भावः।</strong></li>
<li>&lsquo;यद्यु अश्नाति देवानत्यश्नाति&rsquo; (श० ब्रा० १।१।१।९)। <strong>उक्तोऽर्थः।</strong></li>
</ul>
<h2 id="अस">अस्</h2>
<ul>
<li>अस् (अस भूवि)।</li>
<li>&lsquo;श्रिया समानाँ अति सर्वान्त्स्याम&rsquo; (अथर्व० ११।१।१२)। <strong>अतिष्याम अभिभवेमेत्यर्थः।</strong></li>
</ul>
<h2 id="अस-1">अस्</h2>
<ul>
<li>अस् (असु क्षेपणे)।</li>
<li>&lsquo;बहुभिश्चैकमत्यस्यन्नेकेन च बहूञ्जनान्। विनिर्योक्ष्याम्यहं बाणान्नृवाजिगजमर्मसु&rsquo; (रा० २।२३।३७)॥ <strong>अत्यस्यन् पराभावयन्, पराणुदन्।</strong></li>
<li>&lsquo;तुहिनात्यस्तः&rsquo; (पा० २।१।२४ सूत्रवृत्तौ)। <strong>हिममतिक्रमित इत्यर्थः।</strong></li>
<li>&lsquo;द्व्यहात्यासं गाः पाययति&rsquo; (पा० ३।४।५७ सूत्रे वृत्तौ)। <strong>अत्यसनेनातिक्रमणेन गवां पानक्रियां विच्छिनत्ति। अद्य पाययित्वा द्व्यहमतिक्रम्य पुनः पाययतीत्यर्थः।</strong></li>
</ul>
<h2 id="आप">आप्</h2>
<ul>
<li>आप् (आप्लृ व्याप्तौ)।</li>
<li>&lsquo;राद्धिः प्राप्तिः समाप्तिर्व्याप्तिर्मह एधतुः। अत्याप्तिरुच्छिष्टे&rsquo; (अथर्व० ११।७।२२)। <strong>अतिक्रान्ताऽऽप्तिरत्याप्तिः।</strong></li>
</ul>
<h2 id="इ">इ</h2>
<ul>
<li>इ (इण् गतौ)।</li>
<li>&lsquo;अत्येति रजनी या तु सा न प्रतिनिवर्तते&rsquo; (रा० २।१०५।१९)। <strong>अत्येति अतिक्रामति विगच्छति। एतद्रुद्रावसं तेन परो मूजवतोऽतीहि (वा० सं० ३।६१)। अतीहि अतिक्राम। अवसं भोजनम्।</strong></li>
<li>&lsquo;अवश्यकरणीये च मा त्वां कालोऽत्यगादयम्&rsquo; (भा० आदि० १५९।१६)। <strong>अकृतार्थं त्वा मातिक्रमीत्, मा हासीत्।</strong></li>
<li>&lsquo;अत्यन्याँ अगां नान्याँ उपागाम्&rsquo; (वा० सं० ५।४२)। <strong>अत्यगां पर्यहार्षमुपैक्षिषि।</strong></li>
<li>&lsquo;अत्यगान्मायां देवानाम्&rsquo; (भा० पु० ९।२०।२७)। <strong>आत्मानं देवानां मायायाः पर्यहार्षीत्, अरक्षीदित्यर्थः।</strong></li>
<li>&lsquo;प्राप्तकालमिदं मन्ये मा त्वं दुर्योधनात्यगाः&rsquo; (भा० उ० १२५।२६)।  <strong>मातिहासीरित्यर्थः।</strong></li>
<li>&lsquo;न चैनमत्यगाद् वह्निर्वेलामिव महोदधिः&rsquo; (भा० सभा० ३१।५३)।  <strong>एनं सहदेवं (सैन्यस्याभिमुखे स्थितम्) अतिक्रम्य सैन्यं न ददाहेत्यर्थ इति नील०।</strong></li>
<li>&lsquo;एवं मे वसतो राजन्नेष कालोऽत्यगाद् दिवि&rsquo; (अर्जुन० ४।६२)। <strong>अत्यगात् अत्यक्रमीत्, व्यगात्।</strong></li>
<li>&lsquo;नात्येति कालो यज्ञस्य यथाऽयं मम राघव&rsquo; (रा० १।१९।१८)।  <strong>नात्येति नातिक्रामति, नातियाति।</strong></li>
<li>&lsquo;अथ या अष्टाविष्टका अतियन्ति&rsquo; (श० ब्रा० ८।५।३।७)।  <strong>अतिरिक्ता भवन्तीत्याह।</strong></li>
<li>&lsquo;नदं न भिन्नममुया शयानं मनो रुहाणा अति यन्त्यापः&rsquo; (ऋ० १।३२।८)। <strong>अतियन्ति उपरि प्लवन्ते।</strong></li>
<li>&lsquo;अतीयात्सागरो वेलां न प्रतिज्ञामह पितः&rsquo; (रा० २।११२।१८)। <strong>अतीयात् अतिलङ्घेत। वेलां मर्यादां भिन्द्यादित्यर्थः।</strong></li>
<li>&lsquo;केनात्यगाद्राजा व्याधिना&rsquo; (रा० २।७२।२९)। <strong>अत्यगात् अमृत, मृतिमापत्।</strong></li>
<li>&lsquo;मा मे वाङ् नाभिमतिगाः&rsquo; (का० श्रौ० ९।१२।४)।</li>
<li>&lsquo;सुपर्ण इव वेगेन पक्षिराडत्यगाच्चमूम्&rsquo; (भा० द्रोण० १२८।१०)। <strong>अत्यगात् अतिक्रम्यागात्।</strong></li>
<li>&lsquo;स्थातव्यं ते नयनविषयं यावदत्येति भानुः&rsquo; (मेघ० ३६)। <strong>नयनगोचरतां नातिक्रामतीत्यर्थः।</strong></li>
<li>&lsquo;स हि देवोऽत्यगात् देवांस्तपसा विक्रमेण च&rsquo; (भा० सौ० ६।३४)।  <strong>अत्यगात् अत्यशेत।</strong></li>
<li>&lsquo;तद्धि (अग्निहोत्रम्) पवित्रं नात्येति&rsquo; (भा० श्रौ० ६।८।१८)। <strong>पवित्रं नक्तकः। अग्निहोत्रपयो नक्तकान्न बहिः स्रवतीत्यर्थः।</strong></li>
<li>&lsquo;अद्वारेण च नातीयाद् ग्राम वा वेश्म वा वृतम्&rsquo; (मनु० ४।७३)। <strong>नातीयात् न प्रविशेत्।</strong></li>
<li>&lsquo;असन्निवृत्त्यै तदतीतमेव (शा० ६।१०)। <strong>अतीतमतिक्रान्तम्।</strong></li>
<li>&lsquo;सब्रह्मचारिण्येकाहमतीते क्षपणं स्मृतम्&rsquo; (मनु० ५।७१)। <strong>अतीते मृते। क्षपणं लङ्घनम्।</strong></li>
<li>&lsquo;अप्रजायामतीतायां भर्तुरेव तदिष्यते&rsquo; (मनु० ९।१९६)। <strong>अतीतायां मृतायामुपरतायाम्।</strong></li>
<li>&lsquo;ततस्तु पूषतेऽतीते स राजा द्रुपदोऽभवत्&rsquo; (भा० आदि० १६६।८)।</li>
<li>&lsquo;अतीतमाज्ञाय तु पार्थिवर्षभम्&rsquo; (रा० २।६५।२९)। <strong>उक्तोऽर्थः।</strong></li>
<li>&lsquo;कैर्लिङ्गस्त्रीन्गुणानेतानतीतो भवति प्रभो&rsquo; (गीता० १४।२१)।</li>
<li>&lsquo;सोऽन्तः पुरमतीत्यैव स्त्रियस्ता वाक्यमब्रवीत्&rsquo; (रा० २।३४।११)। <strong>अतीत्यैव अतिवेगेन प्राप्यैव।</strong></li>
<li>&lsquo;न दिष्टमर्थमत्येतुमीशो मर्त्यः कथंचन&rsquo; (भा० वन० १३५।५५)।  <strong>अत्येतुं परिहर्तुम्।</strong></li>
<li>&lsquo;स्रोतोवहां पथि निकामजलामतीत्य&rsquo; (शा० ६।१६)। <strong>अतीत्य अतिक्रम्य विहाय।</strong></li>
<li>&lsquo;अतीत्य हि गुणान्सर्वान् स्वभावो मूर्ध्नि वर्तते&rsquo; (हितोप० १।१८)। <strong>अतीत्य=अतिशय्य।</strong></li>
<li>&lsquo;तपात्यये&rsquo; (कू० ४।४४)। <strong>निदाघान्त इत्यर्थः।</strong></li>
<li>&lsquo;प्राणानामेव चात्यये&rsquo; (मनु० ५।२७)। <strong>अत्ययः संशयः। अत्ययशब्दो मुख्यया वृत्त्या नाशमाह। गौण्या तु तत्कारणे संकट उपचर्यते।</strong></li>
<li>&lsquo;प्राणात्यये च सम्प्राप्ते&rsquo; (याज्ञ० १।१७९)।</li>
<li>&lsquo;न नर्मयुक्तमनृतं हिनस्ति न स्त्रीषु राजन्न विवाहकाले। प्राणात्यये सर्वधनापहारे पञ्चानृतान्याहुरपातकानि&rsquo; (भा० आदि० ८२।१६)॥ <strong>उक्तोऽर्थः।</strong></li>
<li>&lsquo;क्षत्रियस्यात्यये दण्डो भागाद् दशगुणो भवेत्&rsquo; (मनु० ८।२४३)। <strong>अत्ययोऽपराधः।</strong></li>
<li>&lsquo;दाप्योऽष्टगुणमत्ययम्&rsquo; (मनु० ८।४००)। <strong>अत्ययो दण्डः।</strong></li>
<li>&lsquo;साहसस्तेयपारुष्यगोभिशापात्यये&rsquo; (याज्ञ० २।१२)। <strong>अत्ययः प्राणधनातिपातः।</strong></li>
<li>&lsquo;पितुरत्ययात्&rsquo; (दशकु० ६४)। <strong>अत्ययो मृत्युः।</strong></li>
<li>&lsquo;नानात्ययानां वृक्षाणां रसान् समवहारमेकतां रसं गमयन्ति&rsquo; (छां० उ० ६।३।१)। <strong>अत्ययो गतिः स्वभावः।</strong></li>
<li>&lsquo;बहव इमेस्मिन्पुरुषे कामा नानात्ययाः&rsquo; (छां० उ० ४।१०।३)। <strong>नानात्यया नानानर्थावहा इत्यर्थः।</strong></li>
<li>&lsquo;वारणं (शङ्कुम्) पश्चादघं ये वारयाता इति वृत्रशङ्कुं दक्षिणतोऽघस्यैवानत्ययाय&rsquo; (श० ब्रा० १३।८।४।१)। <strong>अत्ययो वृद्धिः। यथा नातः पर वर्धेत तथेत्यर्थः।</strong></li>
<li>&lsquo;क्षुरस्य धारा निशिता दुरत्यया&rsquo; (कठ० उ० १।३।१४)। <strong>अत्यय उपरिपादन्यासः। दुःखोत्ययो यस्याः सा।</strong></li>
<li>&lsquo;बुद्धिश्च ते लोकैरपि दुरत्यया&rsquo; (रा०)। दुरत्यया, दुरवगमा, दुरासदा।**</li>
<li>&lsquo;राजा (=सोमः) पवित्रमत्येति&rsquo; (ऋ० ९।८५।९)। <strong>दशापवित्रमतिक्रम्य गच्छति।</strong></li>
<li>&lsquo;ब्रह्मा देवानां पदवीः कवीनामृषिर्विप्राणां महिषो मृगाणाम्। श्येनो गृध्राणां सोमः पवित्रमत्येति रेभन्&rsquo; (तै० स० ३।४।११)॥ <strong>पवित्रान्नक्तकान्निश्च्योतति प्रस्रवति।</strong></li>
<li>&lsquo;अतीत्य मर्त्याननुपेत्य देवान् सृष्टावभूतामिव भूतधात्रा&rsquo; (सौन्दर० ४।६)। <strong>अतीत्य अतिक्रम्य अतिशय्य। परावरयोगे ल्यप्।</strong></li>
<li>&lsquo;आजग्मुः परमं क्षोभमत्ययेष्विव सागराः&rsquo; (मात्स्यपु० १३८।४)। <strong>अत्ययः प्रलयः।</strong></li>
<li>&lsquo;तयोः (अग्निहोत्रयोः) एतदेवात्ययनम्&ndash;अस्तमिते पुरा तमिस्रायै सुव्युष्टायां पुरोदयात्&rsquo; (जै० ब्रा० १।६)।</li>
</ul>
<h2 id="ऊह">ऊह्</h2>
<ul>
<li>ऊह् (ऊह वितर्के)।</li>
<li>&lsquo;अधोऽधोक्षं प्रत्यञ्चं द्रोणकलशमत्युह्य&rsquo; (का० श्रौ० ९।२।१६)।  <strong>अत्युह्य (प्रतीच्यां) प्रेर्य।</strong></li>
</ul>
<h2 id="एष">एष्</h2>
<ul>
<li>एष् (एषृ गतौ)।</li>
<li>&lsquo;शरभो न चत्तोति दुर्गाण्येषः&rsquo; (अथर्व० ९।५।९)। <strong>अत्येषः=अत्यैषः=अत्यतारीः।</strong></li>
</ul>
<h2 id="कल">कल्</h2>
<ul>
<li>कल् (कल गतौ संख्याने च, कल विल क्षेपे)।</li>
<li>&lsquo;यज्ञे यज्ञे यथाकालं दक्षिणा अत्यकालयत्&rsquo; (भा० द्रोण० ५७।५)। <strong>अत्यकालयत्=अददात्। अपोदहरदिति शब्दार्थः।</strong></li>
<li>&lsquo;ईजानो वितते यज्ञे दक्षिणामत्यकालयत्&rsquo; (भा० शां० २९।३३)।  <strong>उक्तोऽर्थः।</strong></li>
</ul>
<h2 id="कश">काश्</h2>
<ul>
<li>काश् (काशृ दीप्तौ)।</li>
<li>&lsquo;दिक्ष्वतीकाशान् करोति&rsquo; (तै० सं० ६।१।१)। <strong>अतीकाशा द्वाराणि। भित्तौ छदिषि वाऽतीत्य व्यवधानं काशन्त इति।</strong></li>
</ul>
<h2 id="कप">कूप्</h2>
<ul>
<li>कूप् (कुप क्रोधे)।</li>
<li>&lsquo;तेन चैवातिकोपेन स यज्ञः सन्धितस्तदा&rsquo; (भा० द्रोण० २०२।६३)।  <strong>अतिकोपोऽतीतकोपः, शान्तसंरम्भः।</strong></li>
</ul>
<h2 id="क">कृ</h2>
<ul>
<li>कृ (डुकृञ् करणे)।</li>
<li>&lsquo;सर्वत्रातिकृतं भद्रे व्यसनायोपकल्पते&rsquo; (रा० ५।२५।२१)।  <strong>अतिकृतमतिमात्रमाचरितम्।</strong></li>
<li>&lsquo;यदतिकरोति यन्नापि करोति&rsquo; (तै० सं० ६।६।२।१)। <strong>अतिकरोति अनपेक्षितमतिरिक्तं करोति।</strong></li>
</ul>
<h2 id="कष">कृष्</h2>
<ul>
<li>कृष् (कृष विलेखने)।</li>
<li>&lsquo;फालमतिकर्षति&rsquo; (कौ० सू० २०)।</li>
</ul>
<h2 id="करम">क्रम्</h2>
<ul>
<li>क्रम् (क्रमु पादविक्षेपे)।</li>
<li>&lsquo;अयि वात्सल्यादतिक्रामति प्रसङ्गः&rsquo; (मालती० ६)। <strong>अतिक्रान्तमर्यादो जायते, औचित्यसीमानं लङ्घते।</strong></li>
<li>&lsquo;अलिचक्राम सुमहान्कालः&rsquo; (भा० आदि० १५७।७)। <strong>अतिचक्राम व्यतीयाय।</strong></li>
<li>&lsquo;अत्यक्रामदविज्ञातः कालः परमदुस्तरः&rsquo; (भा० पु० १।१३।१६)।</li>
<li>&lsquo;सा निशाऽतिचक्राम (पञ्चत० १)।</li>
<li>&lsquo;यथा यथा यौवनमतिचक्राम&rsquo; (काद०)।</li>
<li>&lsquo;अति विश्वाः परिष्ठाः स्तेन इव व्रजमक्रमुः&rsquo; (ऋ० १०|९७।१०)।  <strong>व्रजमत्यक्रमुः=व्रजमावस्कन्दुः, अधस्पदं चक्रुः।</strong></li>
<li>&lsquo;अत्यक्रामम् इमान् मासांस्तद्वधं परिचिन्तयन्&rsquo; (रा० ६।८८।२०)।  <strong>अत्यक्रामम् अयापयम्, अक्षपयम्। अनैषम्।</strong></li>
<li>&lsquo;कुसीदवृद्धिः…धान्ये सदे लवे वाह्ये नातिक्रामति पञ्चताम्&rsquo; (मनु० ८।१५१)। <strong>पञ्चगुणतामतीत्य न वर्तते इत्यर्थः।</strong></li>
<li>&lsquo;नैव देवा (प्रजापतेराज्ञाम्) अतिक्रामन्ति न पितरो न पशवो मनुष्या एवैकेऽतिक्रामन्ति&rsquo; (श० ब्रा० २।४।२।६)। <strong>अतिक्रामन्ति प्रतिघ्नन्ति, लङ्घन्ते।</strong></li>
<li>&lsquo;अतिक्रामेत् प्रमत्तं या मत्तं रोगार्तमेव वा&rsquo; (मनु० ९।७८)। <strong>अतिक्रामेत् शुश्रूषणाद्यकरणेनावजानीयात्, उपेक्षेत वा।</strong></li>
<li>&lsquo;पितुः स नित्यसन्तुष्टो नातिचक्राम चाश्रमात्&rsquo; (रा० १।१०।८)। <strong>आश्रमाद् दूरं न निरगादित्याह।</strong></li>
<li>&lsquo;तस्मादतिक्रमाम्येव भवादस्मात् सुदारुणात्&rsquo; (भा० अनु० ११७।१३)। <strong>अतिक्रमामि=अतिक्रामामि=अपक्रामामि, अपसर्पामि।</strong></li>
<li>&lsquo;स हि स्वाम्यादतिक्रामेद् ऋतूनां प्रतिरोधनात्&rsquo; (मनु० ९।९३)।  <strong>अतिक्रामेत्=हीयेत।</strong></li>
<li>&lsquo;आप्नुहि श्रेयांसमति समं क्राम&rsquo; (अथर्व० २।११।१)। <strong>अतिक्राम अतिशेष्व विशेषय।</strong></li>
<li>&lsquo;ये शूरा निहता युद्धे स्वर्याता रणगृद्धिनः। सर्वे ते विबुधश्रेष्ठ नातिक्रामन्ति भूमिदम्&rsquo; (भा० अनु० ६२।५७)॥ <strong>नातिक्रामन्ति नातिशेरते (कर्मविपाकेन) इत्यर्थः।</strong></li>
<li>&lsquo;यौ तौ दैवासुरे युद्धे वरौ दशरथोऽददात्। तौ स्मारय महाभागे सोऽर्थो मा त्वामतिक्रमेत्&rsquo; (रा० २।९।२८)॥ <strong>सोऽर्थस्त्वां मातिक्रमौत्, अन्तर्गतो मा भूत्, मा स्मैनं विस्मार्षीरित्याह।</strong></li>
<li>&lsquo;अभिमन्युवधं वीरः सोऽत्यक्रामन्महामतिः। अप्रियं वसुदेवस्य मा भूदिति महामतिः&rsquo; (भा० आश्व० ६१।२)॥ <strong>अत्यक्रामद् अलङ्घयत्। अन्तरितमकरोदित्यर्थः।</strong></li>
<li>&lsquo;प्रत्यासन्नमधीयानं ब्राह्मणं यस्त्वतिक्रमेत्। भोजनाच्चैव दानाच्च दहत्यासप्तमं कुलम्&rsquo; (बौ० ध० १।१०।२७ इत्यत्र विवरणे सङ्गृहीतं शातातपवचनम्)॥ <strong>दानभोजनाभ्यां वर्जयेदित्याह।</strong></li>
<li>&lsquo;अचिरात्तं वृथामन्त्रमतिक्रामन्ति विद्विषः&rsquo; (का० नी० सा० १२।३२)। <strong>अतीत्यातिसन्धाय तद्राज्यमाक्रम्य गृह्णन्तीत्युपाध्यायनिरपेक्षा।</strong></li>
<li>&lsquo;इरावतीमतिक्रामन्ती भव&rsquo; (माल०)। <strong>अतिक्रामन्ती=अतिशयाना, पश्चात्कुर्वती, पृष्ठतः कुर्वाणा।</strong></li>
<li>&lsquo;नष्टं मृतमतिक्रान्तं नानुशोचन्ति पण्डिताः&rsquo; (पञ्चत० १)। <strong>अतिक्रान्तम् अतीतम्।</strong></li>
<li>&lsquo;यत्कथयितुं प्रवृत्तस्तत्परित्यज्यातिदूरमतिक्रान्तोऽस्मि।&rsquo; (काद० ३४६)। <strong>बह्वप्रस्तुतं प्रस्तोतुमारब्धो स्मीत्यर्थः।</strong></li>
<li>&lsquo;अतिक्रान्तं भगवती कथयति&rsquo; (माल० ५)। <strong>अतीतकालाधिकरणकमित्यर्थः।</strong></li>
<li>&lsquo;अतिक्रान्तावस्थो गजपतिरिदं स्थावरचरम्। जगत्सर्वं हन्तुं समभिलषति क्रोधकलुषः&rsquo; (मा० ली० ९।१७)॥ <strong>अतिक्रान्ता षष्ठी मदावस्था।</strong></li>
<li>&lsquo;न कुप्यवेतनी कश्चिन्न चातिक्रान्तवेतनी&rsquo; (भा० वन० १५।२२)। <strong>अतिक्रान्तवेतनी विलम्बितवेतनः, अदत्तभक्तो वा। अतिरिक्तनिवेशो वा।</strong></li>
<li>&lsquo;कथं ज्येष्ठानतिक्रम्य यवीयान्राज्यमर्हति&rsquo; (भा० आदि० ८५।२२)। <strong>अतिक्रम्य वर्जयित्वा।</strong></li>
<li>&lsquo;प्रथितयशसां भाससौमिल्लक-कविपुत्रादीनां प्रबन्धानतिक्रम्य वर्तमानकवेः कालिदासस्य क्रियायां कोऽतिबहुमानः&rsquo; (माल० १)। <strong>अतिक्रम्य उपेक्ष्य।</strong></li>
<li>&lsquo;किं वा देव्या परिजनमतिक्रम्य भवान् सन्दिष्टः&rsquo; (माल० ४)। <strong>अतिक्रम्य=अतिहाय।</strong></li>
<li>&lsquo;व्यालद्विप इवास्माभिरतिक्रम्यैव दम्यते&rsquo; (महावीर० ३।३१)। <strong>अतिक्रम्य=अभिभूय, धर्षयित्वा।</strong></li>
<li>&lsquo;जनकाग्रजन्मनोः शासनमतिक्रम्य&rsquo; (दशकु० २)। <strong>अतिक्रम्यातिलङ्घ्य, अवमान्य, अननुवृत्य। अतिक्रम्य तांस्तान् विशेषान्। तेषां परस्ताद् गत्वेत्यर्थः।</strong></li>
<li>&lsquo;जम्बुद्वीपमतिक्रम्य शिशिरो नाम पर्वतः&rsquo; (रा० ४।४०।३४)। <strong>जम्बुद्वीपात्परेणेत्यर्थः। इदं कदलीगृहमतिक्रम्य दृश्यते। कदलीगृहात्परेण।</strong></li>
<li>&lsquo;अक्षद्यूते समाह्वानं नियोगात्स्थविरस्य च। जानन्नपि क्षयकरं नातिक्रमितुमुत्सहे&rsquo; (भा० सभा० ७६।४)॥ <strong>अतिक्रमितुमतिलङ्घितुमुपेक्षितुम् अननुमन्तुम्।</strong></li>
<li>&lsquo;न ह्यतिक्रमितुं शक्तस्तव वाक्यं महीपतिः&rsquo; (रा० २।९।२६)।  <strong>उक्तोऽर्थः।</strong></li>
<li>&lsquo;अनतिक्रमणीयं मे सुहृद्वाक्यम्&rsquo; (शा० २)। <strong>अनतिक्रमणीयमशक्यलङ्घनम्।</strong></li>
<li>&lsquo;अनतिक्रमणीया दिवस्पतेराज्ञा&rsquo; (शा० ७)।</li>
<li>&lsquo;तेन ह्यनतिक्रमणीयानि श्रेयांसि&rsquo; (शा०)। <strong>व्यतिक्रमानर्हाणीत्यर्थः।</strong></li>
<li>&lsquo;अहो अतिक्रमः&rsquo; (मालती० ७)। <strong>समुदाचारातिचरणम्।</strong></li>
<li>&lsquo;भोजनवेलातिक्रमे चिकित्सका दोषमुदाहरन्ति&rsquo; (माल०)। <strong>भोजनकालातिपाते।</strong></li>
<li>&lsquo;केवलमुपचारातिक्रमं प्रमार्ष्टुमस्माकमयमारम्भः&rsquo; (माल० ४)।  <strong>अतिक्रमो लङ्घनम्।</strong></li>
<li>&lsquo;दिशत्यपायं हि सतामतिक्रमः&rsquo; (कि० १४।९)। <strong>अतिक्रमोऽपराधः।</strong></li>
<li>&lsquo;अनेकसंवत्सरातिक्रमे&rsquo; (उत्तर० ४)। <strong>अतिक्रमोऽत्ययो व्यपायः। स्वभावो दुरतिक्रमः। दुर्जय इत्यर्थः।</strong></li>
<li>&lsquo;त्वां तु सत्यादतिक्रान्तं हनिष्यामि सबान्धवम्&rsquo; (रा० ४।३०।८२)। <strong>सत्यादतिक्रान्तं सत्यात्प्रच्युतमपेतम्। अकर्मकोऽत्रातिक्रमिः।</strong></li>
</ul>
<h2 id="करड">क्रीड्</h2>
<ul>
<li>क्रीड् (क्रीडृ विहारे)।</li>
<li>&lsquo;त एनमत्यक्रीडन्&rsquo; (तै० ब्रा० १।६।७)। <strong>द्यूतक्रियया देवनेनात्यशेरतेत्याह।</strong></li>
</ul>
<h2 id="कषर">क्षर्</h2>
<ul>
<li>क्षर् (क्षर संचलने)।</li>
<li>&lsquo;सुता इन्द्राय वज्रिणे सोमासो दध्याशिरः। पवित्रमत्यक्षरन्&rsquo; (ऋ० ९।६३।१५)। <strong>पवित्रस्योपरि प्रास्यन्दन्त।</strong></li>
</ul>
<h2 id="खय">ख्या</h2>
<ul>
<li>ख्या (ख्या प्रकथने)।</li>
<li>&lsquo;वशा समुद्रमत्यख्यत्&rsquo; (अथर्व० १०।१०।१५)। <strong>समुद्रं सुदूरम् प्रैक्षत।</strong></li>
<li>&lsquo;मा नो गव्येभिरश्व्यैः सहस्रेभिरतिख्यतम्&rsquo; (ऋ० ८।७३।१५)।  <strong>माऽतिख्यतम् मोपेक्षिषाथाम्।</strong></li>
<li>&lsquo;मा नो अतिख्य आगहि&rsquo; (ऋ० १।४।३)। दर्शनपथान्मा यीयव इत्युक्तं भवति।**</li>
<li>&lsquo;मा नो मर्ताय रिपवे वाजिनीवसू परो रुद्रानतिख्यतम्&rsquo; (ऋ० ८।२२।१४)। <strong>मार्पिपतम् इत्याह, मा परिदा इति वा। माऽस्माञ्शत्रोरामिषं वोचतम् इति त्वक्षरार्थः।</strong></li>
</ul>
<h2 id="गम">गम्</h2>
<ul>
<li>गम् (गम्लृ गतौ)।</li>
<li>&lsquo;ततो दशाहेऽतिगते&rsquo; (रा० २।७७।१)। <strong>अतिक्रान्त इत्यर्थः।</strong></li>
<li>&lsquo;परगृहमतिगतायाः षट्पणः&rsquo; (दण्डः) (कौ० अ० ३।४।३)। <strong>स्वगृहमतिक्रम्य गतायाः।</strong></li>
</ul>
<h2 id="गह">गाह्</h2>
<ul>
<li>गाह् (गाहू विलोडने)।</li>
<li>&lsquo;विश्वा उत त्वया वयं धारा उदन्या इव। अति गाहेमहि द्विषः&rsquo; (ऋ० २।७।३)। <strong>अतिगाहेमहि अतिक्रामेम। उपप्लवेमहि।</strong></li>
<li>&lsquo;इन्दुः पुनानो अतिगाहते मृधः&rsquo; (ऋ० ९।८६।२६)।  <strong>उक्तोऽर्थः।</strong></li>
</ul>
<h2 id="गर">गुर्</h2>
<ul>
<li>गुर् (गुरी उद्यमने)।</li>
<li>&lsquo;मुगो नाश्नो अति यज्जुगुर्यात्&rsquo; (ऋ० १।१७३।२)। **अतिजुगुर्यात्, आक्रोशेत् (हृष्टः सन्)। **</li>
</ul>
<h2 id="गरह">ग्रह्</h2>
<ul>
<li>ग्रह् (ग्रह उपादाने)।</li>
<li>&lsquo;वृत्ततोऽतिगृह्यते&rsquo; (पा० ५।४।४६ सूत्रे वृत्तौ)। <strong>सुष्ठुवृत्तवानन्यानतिक्रम्य वृत्तेन गृह्यते इत्यर्थः।</strong></li>
<li>&lsquo;त एतानतिग्राह्यान् ददृशुस्तानत्यगृह्णत तद्यदेनानत्यगृह्णत तस्मादतिग्राह्या नाम&rsquo; (श० ब्रा० ४।५।४।२)।  <strong>संख्यामतीत्याददतेत्यर्थः।</strong></li>
<li>&lsquo;बभूवुरनतिग्राह्या योषितश्छन्दतः किल&rsquo; (भा० सभा० ३१।३७)।  <strong>अत्यन्तं सुग्रहा न बभूवुरित्याह।</strong></li>
<li>&lsquo;अतिग्रहाव्यथनक्षेपेष्वकर्तरि तृतीयायाः&rsquo; (पा० ५।४।४६)।  <strong>अतिक्रम्य ग्रहोऽतिग्रह इति वृत्तिः।</strong></li>
</ul>
<h2 id="चर">चर्</h2>
<ul>
<li>चर् (चर गतिभक्षणयोः)।</li>
<li>&lsquo;तत्र विराधदनुकबन्धप्रभृतयः केप्यतिचरन्तीति श्रुतम्&rsquo; (महावीर० २)। <strong>अभिचरन्ति अतिशयेनाटन्ति।</strong></li>
<li>&lsquo;पुत्राः पितॄनत्यचरन् नार्यश्चात्यचरन्पतीन्&rsquo; (भा० शां० २।२८।५५)। <strong>अत्यचरन् वचने नातिष्ठन्, अनुव्रता अनुरक्ता नाभूवन्नित्यर्थः।</strong></li>
<li>&lsquo;नातिचरेद्भर्तारम्&rsquo; (गो० ध० २।९।२)। <strong>न व्यभिवरेत्।</strong></li>
<li>&lsquo;सुवृत्ता वृत्तशौटीर्यं न त्वामत्यच्चरच्छुभा&rsquo; (रा० ६।११८।६)। <strong>उक्तोऽर्थः।</strong></li>
<li>&lsquo;स्वं स्वमाचारमत्यचारिषुः&rsquo; (दशकु० १६२)। <strong>अत्यचारिषु=उदलङ्घिषत।</strong></li>
<li>&lsquo;ऋत्विगाचार्यौ नातिचरितव्यौ&rsquo; (मी० शा० भा० १०।२।१६।४६)। <strong>नातिक्रमणीयौ।</strong></li>
<li>&lsquo;स्त्री यातिचारिणी&rsquo; (गौ० ध० ३।४।३५)। <strong>पतिमतिचरतीत्येवंशीला, स्वैरिणीत्यर्थः।</strong></li>
<li>&lsquo;अतिक्रम्य स्वस्थानं सरोऽन्तरं गच्छति अतिचरा संचारिणी स्थलपद्मिनी। मनसा भर्तुरतिचारे&rsquo; (व० ध० २१।६)।  <strong>अतिचारोतिक्रमः। अतिचारः कुजादिपञ्चग्रहाणां स्वस्वाक्रान्तराशिषु भोगकालमुल्लङ्घ्य राश्यन्तरगमनम्।</strong></li>
</ul>
<h2 id="छद">छिद्</h2>
<ul>
<li>छिद् (छिदिर् द्वैधीकरणे)।</li>
<li>&lsquo;अतिच्छेदातिवादाभ्यां स्मयोऽयं समुपागतः&rsquo; (भा० अनु० १२०।९)। <strong>अतिच्छेदोऽत्यन्तमन्तरम् मशकेन समुद्रशोषणमिवेति नील०। स्मयो विस्मयः।</strong></li>
</ul>
<h2 id="जन">जन्</h2>
<ul>
<li>जन् (जनी प्रादुर्भावे)।</li>
<li>&lsquo;अतिजातः (सुतः)। यः पितॄनतिक्रामति गुणैः&rsquo; (पञ्चत०)।</li>
</ul>
<h2 id="ज">जि</h2>
<ul>
<li>जि (जि जये, जि अभिभवे)।</li>
<li>&lsquo;लोकं ह्यतिजितं कृत्वा ह्यावां हन्तुमिहेच्छति&rsquo; (रा० ३।७०।५)।  <strong>अतिजितमतिपराभूतम्।</strong></li>
</ul>
<h2 id="जव">जीव्</h2>
<ul>
<li>जीव् (जीव प्राणधारणे)।</li>
<li>&lsquo;अतिजीवेत्स सर्वेषु लोकेष्वपि पुरन्दरात्&rsquo; (रा० ३।३४।१९)। <strong>अतिजीवेत् ततोऽधिकं जीवेत्, चिरजीविततरः स्यात्।</strong></li>
<li>&lsquo;गुरूनमात्यांश्च नातिजीवेत्&rsquo; (आप० ध० २।१०।२५।१०)।  <strong>भक्ष्यभोज्याच्छादनादिषु तान् नातिशयीतेत्याह। ततोप्युत्कृष्टमुल्बणतरं न जीवेदिति भावः।</strong></li>
<li>&lsquo;अत्यजीवदमरालकेश्वरौ&rsquo; (रघु० १९।१५)। <strong>उक्तोऽर्थः।</strong></li>
</ul>
<h2 id="ड">डी</h2>
<ul>
<li>डी (डीङ् विहायसा गतौ)।</li>
<li>&lsquo;प्रचण्डमतिडीनकम्&rsquo; (भा० कर्ण० ४१।२७)।</li>
</ul>
<h2 id="तप">तप्</h2>
<ul>
<li>तप् (तप सन्तापे)।</li>
<li>&lsquo;अविषह्यांशुरादित्यो यावन्नातितपत्यसौ&rsquo; (रा० ३।१२।८)। <strong>अतितपति प्रचण्डं दीप्यते।</strong></li>
<li>&lsquo;रोहितोऽत्यतपद् दिवम्&rsquo; (अथर्व० १३।२।४०)। <strong>अत्यतपत् उष्णिमानमगमयत्। अत्युष्णतामनयत्।</strong></li>
<li>&lsquo;अतितप्तया गिरा&rsquo; (रा० ३।६६।२६)। <strong>अतिमात्रं क्रुद्धया, बलवन्निन्दन्त्या।</strong></li>
</ul>
<h2 id="तद">तृद्</h2>
<ul>
<li>तृद् (उतृदिर् हिंसानादरयोः)।</li>
<li>&lsquo;अति धन्वान्यत्यपस्ततर्द&rsquo; (अथर्व० ७।४१।१)। <strong>अतिततर्द द्विधा चकार।</strong></li>
<li>&lsquo;यन्मे छिद्रं चक्षुषो हृदयस्य मनसो वातितृण्णम्&rsquo; (वा० सं० ३६।२) <strong>अतितृण्णं विदीर्णम्।</strong></li>
</ul>
<h2 id="त">तॄ</h2>
<ul>
<li>तॄ (तॄ प्लवनतरणयोः)।</li>
<li>&lsquo;ययाऽति विश्वा दुरिता तरेय&rsquo; (ऋ० ३।४१।३)। <strong>अतितरेय पारयेय। अपरेऽतितरामसि। उक्तोऽर्थः।</strong></li>
<li>&lsquo;तेपि चातिचरन्त्येव मृत्युं श्रुतिपरायणाः&rsquo; (गीता० १३।२५)। <strong>मृत्युमतियन्तीत्याह।</strong></li>
</ul>
<h2 id="तवर">त्वर्</h2>
<ul>
<li>त्वर् (ञित्वरा संभ्रमे)।</li>
<li>&lsquo;किं सौम्य नातित्वरसे&rsquo; (भा० शां० १३८।९२)। <strong>किमिति तेऽतिसंभ्रमो न।</strong></li>
</ul>
<h2 id="द">दा</h2>
<ul>
<li>दा (डुदाञ् दाने)।</li>
<li>&lsquo;अध प्लायोगिरिति दासदन्यानासङ्गो अग्ने दशभिः सहस्रैः&rsquo; (ऋ० ८।१।३३)। <strong>अतिदासत् अन्यान्=अन्यानपेक्ष्याधिकं ददाति।</strong></li>
<li>&lsquo;न जीवन्तमतिददातीति श्रुतेः&rsquo; (का० श्रौ० ४।१।२७)। <strong>जीवन्तमतीत्येति पाठान्तरम्। अतिक्रम्य ददाति। जीवपित्रा व्यवेताय पितामहाय पिण्डं न ददातीत्यर्थः।</strong></li>
</ul>
<h2 id="दश">दाश्</h2>
<ul>
<li>दाश् (दाशृ दाने)।</li>
<li>&lsquo;मघैर्मघोनो प्रति शूर दाशसि&rsquo; (ऋ० ८।२४।२)।  <strong>मघोनो मघवतो धनवतोऽतिक्रम्यास्मभ्यं ददासीत्याह।</strong></li>
<li>&lsquo;स हि विश्वाति पार्थिवा रयिं दाशन्महित्वना&rsquo; (ऋ० ६।१६।२०)।</li>
</ul>
<h2 id="दव">दिव्</h2>
<ul>
<li>दिव् (दिवु क्रीडाविजिगीषाव्यवहारद्युतिस्तुतिमोदमदस्वप्नकान्तिगतिषु)।</li>
<li>&lsquo;उत प्रहामतिदीव्या जयाति&rsquo; (ऋ० १०।४२।९)। <strong>अतिदीव्य=उच्चैः प्रोप्य।</strong></li>
<li>&lsquo;तद्वै वित्तं मातिदेवीः&rsquo; (भा० सभा० ५९।१२)। <strong>देवनेन मा पराजेष्ठाः।</strong></li>
</ul>
<h2 id="दश-1">दिश्</h2>
<ul>
<li>दिश् (दिश अतिसर्जने, दिशिरुच्चारणक्रिय इति भाष्यकार:)।</li>
<li>&lsquo;वतण्डी चासौ युवतिश्च वातण्ड्ययुवतिः। पुंवद्भावेनान्तरतम: पुंशब्दोऽतिदिश्यते&rsquo; (पा० १।१।५० सूत्रे वृत्तौ)।</li>
<li>&lsquo;जनपदतदवध्योश्चेति&rsquo; (४।२।१२४)</li>
<li>&lsquo;प्रकरणे ये प्रत्यया विहितास्ते जनपदिभ्योस्मिन्नर्थेतिदिश्यन्ते&rsquo; (पा० ४।३।१०० इति सूत्रे वृत्तौ)। <strong>स्वविषयं व्यतिरिच्य विधीयन्ते इत्यर्थः।</strong></li>
<li>&lsquo;प्रधानमल्लनिबर्हणन्यायेनातिदिशति&rsquo; (मी० शा० भा०)।</li>
<li>&lsquo;अतिदेशो नाम ये परत्र विहिता धर्मास्तमतीत्यान्यत्र तेषां देशः&rsquo; (मी० शा० भा० ७।१।१२)।</li>
<li>अन्यत्रैव प्रणीतायाः कृतस्नाया धर्मसंहतेः। अन्यत्र कार्यतः प्राप्तिरतिदेशः स उच्यते॥ प्राकृतात्कर्मणो यस्मात्तत्समानेषु कर्मसु। धर्मप्रवेशो येन स्यादतिदेशः स उच्यते॥ इत्यर्थितः स भगवान् अतिदिश्यात्मनः पदम्।…धाम स्वमयात्&rsquo; (भा० पु० ४।९।२६)॥  <strong>अतिदिश्य आदिश्य शंसित्वा। अस्थानेऽतिशब्दः।</strong></li>
</ul>
<h2 id="दश-2">दृश्</h2>
<ul>
<li>दृश् (दृशिर् प्रेक्षणे)।</li>
<li>&lsquo;सहस्राक्षा अतिपश्यन्ति भूमिम्&rsquo; (अथर्व० ४।१६।४)। <strong>अतिशयेन पश्यन्तीत्यर्थः।</strong></li>
<li>&lsquo;ततः परं नातिपश्यामि किंचन&rsquo; (अथर्व० १८।२।३२)।  <strong>अतिरतिक्रमणे वर्तते। विप्रकृष्टं नेक्ष इति विवक्षत्यृषिः।</strong></li>
</ul>
<h2 id="दर">द्रु</h2>
<ul>
<li>द्रु (द्रु गतौ)।</li>
<li>&lsquo;अतिद्रव सारमेयौ श्वानौ चतुरक्षौ शबलौ&rsquo; (ऋ० १०।१४।१०)। <strong>अतिद्रव=अतिक्राम। अतिक्रम्य याहि।</strong></li>
<li>&lsquo;उत्तरं गिरिमतिदुद्राव&rsquo; (श० ब्रा० १।८।१।५)। <strong>अतिदुद्राव त्वरया प्राप।</strong></li>
</ul>
<h2 id="ध">धा</h2>
<ul>
<li>धा (डुधाञ् धारणपोषणयोः)।</li>
<li>&lsquo;आयुर्यत्ते अतिहितं पराचैः&rsquo; (अथर्व० ७।५३।३)।  <strong>अपाकृतमपनीतमित्याह।</strong></li>
</ul>
<h2 id="धव">धाव्</h2>
<ul>
<li>धाव् (धावु गतिशुद्ध्योः)।</li>
<li>&lsquo;अति ह्वरांसि धावति&rsquo; (सोमः) (ऋ० ९।३।२)। <strong>अतिधावति परिस्रवति। शत्रून् हन्तुं त्वरत इत्यर्थः।</strong></li>
</ul>
<h2 id="धय">ध्यै</h2>
<ul>
<li>ध्यै (ध्यै चिन्तायाम्)।</li>
<li>&lsquo;ततोऽतिध्यायतस्तस्य जज्ञिरे मानसीः प्रजाः&rsquo; (मूरसंस्कृतपाठावल्यां वायुपुराणवाक्यम्)। <strong>अतिध्यायतो ध्यान-निमग्नस्य।</strong></li>
</ul>
<h2 id="धवस">ध्वंस्</h2>
<ul>
<li>ध्वंस् (ध्वंसु गतौ च)।</li>
<li>&lsquo;श्यावीरति ध्वसन्पथः&rsquo; (वालखिल्येषु ६।५)। <strong>अत्यध्वसन् अत्यध्वंसन्त अवधुता अभूवन्।</strong></li>
</ul>
<h2 id="नम">नम्</h2>
<ul>
<li>नम् (णम प्रह्वत्वे शब्दे च)।</li>
<li>&lsquo;प्रीतिप्रामोद्येन तमहोरात्रमतिनामयामास&rsquo; (अवदा० जा० ७)। <strong>पर्यणमयामास, गमयामास क्षपयाञ्चकार।</strong></li>
<li>&lsquo;अतिनत्येव पात्राणि&rsquo; (श० ब्रा० १।१।४।४)। <strong>अतिनत्य अतिनम्य पार्श्वतोऽवलम्ब्य अवष्टभ्य।</strong></li>
<li>&lsquo;विधूय निद्रां योगेन निशामप्यतिनामयेः&rsquo; (सौन्दर० १४।२०)। <strong>अतिनामयेः परिणमयेः। गमयेः क्षपयेः।</strong></li>
</ul>
<h2 id="नद">निद्</h2>
<ul>
<li>निद् (णिदृ णेदृ कुत्सासन्निकर्षयोः)।</li>
<li>&lsquo;अति वा एता वर्त्रं नेदन्ति&rsquo; (तै० सं० १।६।८।१)। <strong>अतिनेदन्ति अतिक्रामन्ति।</strong></li>
</ul>
<h2 id="न">नी</h2>
<ul>
<li>नी (णीञ् प्रापणे)।</li>
<li>&lsquo;इन्द्रो ययैनं शरदो नयात्यति&rsquo; (अथर्व० ३।११।३)। <strong>अतिनयाति अतिक्रमयति। सप्तमीं (रात्रिं) नातिनयेत्। सप्तमीमतिनयन्नब्रह्मचारी भवति। अतिनयेत् अतिक्रामेत्।</strong></li>
<li>&lsquo;न स्वर्गं लोकमतिनयेत्&rsquo; (छां० उ० १।८।५)। <strong>अतिनयेत् इतो निष्क्रमय्य प्रापयेत्।</strong></li>
<li>&lsquo;ऋतस्य नः पथा नयातिदुरिता&rsquo; (ऋ० १०।१३३।६)। <strong>दुरितान्यतिनय दुरितान्यतीतान्नः कुर्वित्याह।</strong></li>
<li>&lsquo;तदेनं (पूर्णग्रहम्) सर्वाणि सवनान्यति नयति&rsquo; (श० ब्रा० ४।२।४।५)। <strong>अतिनयति अन्तरेण नयति।</strong></li>
<li>&lsquo;शृण्वे वीर उग्रमुग्रं दमायन्नन्यमन्यमतिनेनीयमानः&rsquo; (ऋ० ६।४७।१६)। <strong>अतिनेनीयमानः=अग्नेऽग्रे नयमानः कर्षन्।</strong></li>
<li>&lsquo;अतिनीय मानुषं कालम्&rsquo; (श० ब्रा० ३।२।२।१६)। <strong>अतिनीय व्यतियाप्य।</strong></li>
<li>&lsquo;याभिरिन्द्रमनयन्नत्यरातीः&rsquo; (काण्व सं० ११।१)। <strong>अत्यनयन् अतिक्रम्यानयन्।</strong></li>
<li>&lsquo;अन्तपालो वा दुर्गसम्प्रदानेन बलैकदेशमतिनीय विश्वस्तं घातयेत्&rsquo; (कौ० अ० १२।५।२५)। <strong>अतिनीय प्रतिसंहृत्य, पृष्ठतः कृष्ट्वा।</strong></li>
<li>&lsquo;तदवरुद्धदेशमतिनीय विश्वस्तं घातयेत्&rsquo; (कौ० अ० १२।५।२७)। <strong>उक्तोऽर्थः।</strong></li>
<li>&lsquo;संसिद्धमेवास्य रात्रियागे वनयागे वनक्रीडायां वा प्रवृत्तायां तीक्ष्णा विशस्याभित्यक्तमतिनयेयुः&rsquo; (कौ० अ० ५।२।६५)। <strong>अतिनयेयुः=देशान्तरं प्रापयेयुः।</strong></li>
<li>&lsquo;प्रवृत्तस्य कालातिनये&rsquo; (सत्या० श्रौ० २२।२।९)। <strong>अतिनयोऽतिक्रमः।</strong></li>
<li>&lsquo;पुरा द्वादश्या दीक्षेत यद् द्वादशीमतिनयेदन्तर्धीयेत&rsquo; (पञ्च० ब्रा० ९।९।१५)। <strong>अतिनयेत् अतिक्रामेत् अतीयात्।</strong></li>
</ul>
<h2 id="न-1">नु</h2>
<ul>
<li>नु (णु स्तवने)।</li>
<li>&lsquo;अग्निष्ठां तस्याश्रिमाहवनीयादित्थं वेत्थं वाति नावयेत्&rsquo; (तै० सं० ६।३।४।४)। <strong>आवर्तयेदित्यर्थः।</strong></li>
</ul>
<h2 id="नद-1">नुद्</h2>
<ul>
<li>नुद् (णुद प्रेरणे)।</li>
<li>&lsquo;गवां यक्ष्मः पुरुषाणां वीरुद्भिरतिनुत्तो नाव्या एतु स्रोत्याः&rsquo; (अथर्व० ८।७।१५)। <strong>अतिनुत्तः=अतिनुन्न: पराणुन्नः। दूरं प्रेरितः।</strong></li>
</ul>
<h2 id="नद-2">नेद्</h2>
<ul>
<li>नेद् (णिद, णेदृ कुत्सासन्निकर्षयोः)।</li>
<li>&lsquo;या हुता अतिनेदन्ति&rsquo; (श० ब्रा० १४।६।१।१०)। <strong>उपरि प्लवन्ते फेनिला वा भवन्तीत्यर्थः।</strong></li>
<li>&lsquo;एता वर्त्रं नेदन्त्यति&rsquo; (तै० सं० १।६।८।१)। <strong>अतिनेदन्ति अतिक्रामन्ति।</strong></li>
</ul>
<h2 id="पठ">पठ्</h2>
<ul>
<li>पठ् (पठ व्यक्तायां वाचि)।</li>
<li>&lsquo;नारायणाङ्कप्रख्यस्त्वं साम्परायेऽतिपठ्यसे&rsquo; (भा० वन० १२८१३)। <strong>अभिपठ्यस इति त्विष्यते।</strong></li>
</ul>
<h2 id="पत">पत्</h2>
<ul>
<li>पत् (पत्लृ गतौ)।</li>
<li>&lsquo;अथ ह हंसा निशायामतिपेतुः&rsquo; (छां० उ० ४।१।२)। <strong>हर्म्यतलमधिशयानस्योपर्युत्पेतुरित्यर्थः।</strong></li>
<li>&lsquo;घृणा तपन्तम् अति सूर्यं परः शकुना इव पप्तिम&rsquo; (ऋ० ९।१०७।२०)। <strong>अतिपप्तिम अतिपेतिम। उक्तोऽर्थः।</strong></li>
<li>&lsquo;ये सत्यमेव हि गुरूनतिपातयन्ति&rsquo; (मुद्रा० ३।३४)। <strong>अतिपातयन्ति अवमानयन्ति अवजानन्ति।</strong></li>
<li>&lsquo;हित्वा व्रजमादितः कर्शयेत्पशून् नातिपातयेत्&rsquo; (आप० ध० २।११।२८।५)। <strong>नातिनिरोधनं कुर्यात् ताडयेद्वा।</strong></li>
<li>&lsquo;संशमनमेव संशोधनमतिपातयेत्&rsquo; (सुश्रुत० १।१४६।१२)। <strong>अकार्मुकं कुर्यात्, अप्रभावुकं कुर्यात्।</strong></li>
<li>&lsquo;इषुमनतिपातयन्&rsquo; (लाट्या० श्रौ० ३।१०।१२)। <strong>अनतिपातयन् अमुञ्चन् अविसृजन्।</strong></li>
<li>&lsquo;विषं मुहूर्त्तमप्युपेक्षितमातुरमतिपातयति&rsquo; (सुश्रुत० )। <strong>अतिपातयेत् अत्ययं मृत्युमापादयेत्।</strong></li>
<li>&lsquo;सम्प्राप्तामतिपत्य तां नृपतितां शक्रर्द्धिविस्पर्धिनीम्&rsquo; (अवदा० २।२६)। <strong>अतिपत्य परित्यज्य।</strong></li>
<li>&lsquo;अस्थि निःशेषतश्छिन्नमतिपातितम्&rsquo; (सुश्रुत०)। <strong>अतिपातितं निर्भिन्नम्।</strong></li>
<li>&lsquo;काममनतिपात्यं धर्मकार्यं देवस्य&rsquo; (शा० ५)। <strong>अनतिपात्यमनतिलङ्घनीयम्, अव्याक्षेप्यम्, अनुपेक्ष्यम्।</strong></li>
<li>&lsquo;न चेदन्यकार्यातिपातः&rsquo; (शा० १)। <strong>कार्यान्तरव्यतिक्रमः। कार्यान्तरान्तराय इति यावत्।</strong></li>
<li>&lsquo;परावनुपात्यय इणः&rsquo; (पा० ३।३।३८) <strong>इति सूत्रे वृत्तौ कालस्य पर्ययः, अतिपात इति स्थितम्।</strong></li>
<li>&lsquo;दुःखातिपातेन कलुषी क्रियन्ते&rsquo; (काद० १८९)। <strong>दुःखोपनिपातेन, दुःखोपनामेन। अतिशब्दो नातीवौपयिकः, महाकवेः प्रयोग इति कथं चित्सह्यः।</strong></li>
<li>&lsquo;प्राणातिपातनिरतो निरनुक्रोशतां गतः&rsquo; (रा० १।५९।२१)। <strong>प्राणातिपातः प्राणविनाशः।</strong></li>
<li>&lsquo;ततार विद्याः पवनातिपातिभिर्दिशो हरिद्भिर्हरितामिवेश्वरः&rsquo; (रघु० ३।३०)। <strong>पवनातिपातिभिः=वातवेगातिशायिभिः।</strong></li>
<li>&lsquo;अतिपातिवृत्तान्तनिवेदनत्वरयाऽवस्थान्तरं नावेक्षितम्&rsquo; (अभि० ५)।</li>
<li>&lsquo;अतिपाति कार्यमिदम्, शीघ्रं निवेद्यताम्&rsquo; (पञ्च० २)। <strong>अतिपाति आत्ययिकं बिलम्बासहम्।</strong></li>
<li>&lsquo;यदि शिंशपा वृक्षत्वमतिपतेत् स्वात्मानमेव जह्यात्&rsquo; (सर्व० सं० बौ० पं० १८)। <strong>अतिपतेत् अतिक्रामेत्, अतीयात्।</strong></li>
<li>&lsquo;अतिपातिषु रोगेषु&rsquo; (सुश्रुत० १।५।२०)। <strong>आशुकारिषु अथवा बन्धकालादिनियमं व्यभिचरत्सु।</strong></li>
</ul>
<h2 id="पद">पद्</h2>
<ul>
<li>पद् (पद गतौ)।</li>
<li>&lsquo;अग्नये पथिकृतेऽष्टाकपालं निर्वपेद्यस्य पौर्णमासी वाऽमावस्या वातिपद्येत&rsquo; (काठक० १०।५)। <strong>अतिपद्येत अतिक्रामेत् अतीयात्।</strong></li>
<li>&lsquo;संस्कारा अतिपद्येरन्स्वकालाच्चेत् कथं चन&rsquo; (का० स्मृ०)। <strong>अतिपद्येरन्=प्रच्यवेरन्। विहित-कालमतिक्रामेयुः।</strong></li>
<li>&lsquo;न सूक्तेन निविदमतिपद्येत&rsquo; (ऐ० ब्रा० ३।११, ४।१०)।</li>
<li>&lsquo;येन सूक्तेन निविदमतिपद्येत न तत् पुनरुपनिवर्तेत&rsquo; (ऐ० ब्रा० ३।११)।</li>
<li>&lsquo;यद्व्रतमतिपेदे चित्त्या मनसा हृदा&rsquo; (कौ० सू० ५२।१७)। <strong>अतिपेदे ललङ्घे।</strong></li>
<li>&lsquo;अग्नये पथिकृते पुरोडाशमष्टाकपालं निर्वपेद्यो दर्शपूर्णमासयाजी सन्नमावास्यां वा पौर्णमासीं वाऽतिपादयेत्&rsquo; (तै० सं० २।२।२।१)। <strong>अतिपादयेत् अतिक्रमयेत्। स्वकालेऽननुष्ठानमतिपादनम्।</strong></li>
<li>&lsquo;यद्वो देवा अति पादयानि&rsquo; (आप० श्रौ० ९।४।१५।५१)। <strong>अतिपादयानि अतिक्रामाणि।</strong></li>
<li>&lsquo;अप्रज्ञातं हि तद्यदतिपन्न आहुरिदं कार्यमासीदिति&rsquo; (तै० सं० ६।३।४।८)। <strong>अतिपन्नमनिष्पन्नम्। कुतश्चिद् वैगुण्यात् क्रियाया अनिर्वृत्तिरतिपत्तिरिति भट्ट०।</strong></li>
<li>&lsquo;ततो घृतातिपत्तौ घृतभोजनक्रियाप्यतिपन्नैव&rsquo; (पा० ३।३।१३९ सूत्रे पदमञ्जरी)।</li>
<li>&lsquo;लिङ्निमित्ते लृङ् क्रियातिपत्तौ&rsquo; (पा० ३।३।१३०)। <strong>क्रियातिपत्तिः क्रियाया अनिष्पत्तिः।</strong></li>
<li>&lsquo;लघूत्थितो हन्यान्मा भूत् कालातिपत्तिरिति&rsquo; (का० नी० सा० १९।६८ मङ्गलायाम्)। <strong>कालातिपत्तिः कालातिपातः।</strong></li>
<li>&lsquo;देशकालातिपत्तौ तु गृहीत्वा स्वयमर्पयेत्&rsquo; (याज्ञ० १६९)। <strong>अतिपत्तिरतिक्रमः।</strong></li>
<li>&lsquo;यदाप्ते प्रवतीः कुर्युरतिपद्येरन्&rsquo; (पञ्च० ब्रा० १५।९।३)। <strong>अतिपद्येरन् दूरं गच्छेयुः।</strong></li>
<li>&lsquo;यद्वै पुत्रोऽतिपादयते पिता वैतस्य शमयिता पिता निषेद्धा&rsquo; (जै० ब्रा० १।१४४)। <strong>अतिपादयते=अतिक्रमं करोति।</strong></li>
<li>&lsquo;देवा वा आदित्यस्य सुवर्गस्य लोकस्य पराचोऽतिपादादबिभयुः&rsquo; (तै० ब्रा० १।२।४।२)। <strong>अतिपादोऽतिगमनम्। पराचः पुनरावृत्तिरहितादूर्ध्वभाविनः।</strong></li>
<li>&lsquo;देशकालातिपत्तौ वा स्वयं गृहीत्वोपहरेत्&rsquo; (कौ० अ० ३।१६।११)। <strong>अतिपत्तिरतिक्रमोऽत्ययः।</strong></li>
<li>&lsquo;अनिधनमन्ततो भवति स्वर्गस्य लोकस्यानतिपादाय&rsquo; (पञ्च० ब्रा० ६।३)। <strong>अतिपादो विनाशः।</strong></li>
</ul>
<h2 id="प">पा</h2>
<ul>
<li>पा (पा पाने)।</li>
<li>&lsquo;सा मद्यं तेनातिपायिता&rsquo; (कथा० ३९।२०७)। <strong>अतिपायिता सातिशयं पानं कारिता।</strong></li>
</ul>
<h2 id="पल">पाल्</h2>
<ul>
<li>पाल् (पा+लुक्, रक्षणार्थे)।</li>
<li>&lsquo;शालिग्रामाभिधाने भगवतः क्षेत्रे कञ्चित्कालमतिपालयामि&rsquo; (प्र० च० ५)। <strong>अतिपालयामि गमयामि नयामि क्षपयामि।</strong></li>
</ul>
<h2 id="प-1">पॄ</h2>
<ul>
<li>पॄ (पॄ पालनपूरणयोः)।</li>
<li>&lsquo;पिपर्तु नो अदिती राजपुत्राऽति द्वषांस्यर्यमा सुगेभिः&rsquo; (ऋ० २।२७।७)। <strong>अति पिपर्तु पारं नयतु, पारयतु।</strong></li>
<li>&lsquo;ये नो अंहोतिपिप्रति&rsquo; (ऋ० ७।६६।५)।</li>
<li>&lsquo;इन्द्रं रात्रेस्तमसो मृत्योर्बिभ्यतमत्यपारयन्&rsquo; (ऐ० ब्रा० ४।५)।</li>
<li>&lsquo;स नः पर्षदति द्विषः&rsquo; (अथर्व० ६।३४।१)। <strong>अतिपर्षत् अतिपारयतु। पञ्चमे लकारे रूपम्।</strong></li>
<li>&lsquo;सिन्धुं न नावा दुरिताऽति पर्षि&rsquo; (तै० ब्रा० २।४।१।५)। <strong>अतिपर्षि अतितारयसि, पारं नयसि।</strong></li>
</ul>
<h2 id="परचछ">प्रच्छ्</h2>
<ul>
<li>प्रच्छ् (प्रच्छ ज्ञीप्सायाम्)।</li>
<li>&lsquo;गार्गिं माति प्राक्षी:, मा ते मूर्घा व्यप्तत्&rsquo; (श० ब्रा० १४।६।६।१)। <strong>उत्तरोत्तरं प्रश्नान् मा कार्षीः। अति प्रश्न्या वै देवता अति पृच्छसि। अतिक्रम्य मर्यादां प्रश्नोऽतिप्रश्नः। दत्तोत्तरोपि पुनः प्रश्नो यः केवलाय खेदाय भवति सोऽतिप्रश्नः। अतीन्द्रियार्थप्रश्नो वातिप्रश्नः।</strong></li>
<li>&lsquo;नक्षत्रमतिपृच्छन्तं बालमर्थोतिवर्तते&rsquo; (कौ० अ० ९।१४२।४)। <strong>अतिपृच्छन्तमतिशयेन पृच्छन्तम्।</strong></li>
</ul>
<h2 id="बध">बाध्</h2>
<ul>
<li>बाध् (बाधृ लोडने, लोडनं प्रतिघातः)।</li>
<li>&lsquo;कच्चित्सखीं वो नातिबाधते शरीरातपः&rsquo; (शा०)।</li>
</ul>
<h2 id="बह">बृह्</h2>
<ul>
<li>बृह् (बृहू उद्यमने)।</li>
<li>&lsquo;अति बृहति रेतः&rsquo; (नि० ९।२२)। <strong>रेतः सेक्तुमतिशयेनात्मानमुद्यच्छति।</strong></li>
</ul>
<h2 id="बर">ब्रू</h2>
<ul>
<li>ब्रू (ब्रूञ् व्यक्तायां वाचि)।</li>
<li>&lsquo;यो नात्युक्तः प्राह रूक्षं प्रियं वा।&rsquo; <strong>अत्युक्तो विधेयं प्रति निन्दितः, दूषितः।</strong></li>
<li>&lsquo;यशस्विनस्तीक्ष्णविषान् महारथानतिब्रुवन् मूढ न लज्जसे&rsquo; (भा० वन०)। <strong>अतिब्रुवन् वाचावमानयन्।</strong></li>
</ul>
<h2 id="भ">भा</h2>
<ul>
<li>भा (भा दीप्तौ)।</li>
<li><strong>&lsquo;प्रकर्षे लङ्घनेप्यति&rsquo; इत्यमरोक्तिं व्याचक्षाणः स्वाम्याह&ndash;सर्वान्गुणानेष गुणोतिभाति। अतिक्रम्य भातीत्यर्थः।</strong></li>
</ul>
<h2 id="भज">भुज्</h2>
<ul>
<li>भुज् (भुजो कौटिल्ये)।</li>
<li>&lsquo;किमनेनातिभुग्नेन वाग्भिः काष्ठसधर्मणा&rsquo; (भा० शल्य० ६१।२२)।  भुग्नेन रुग्णेन तुन्नेन।</li>
</ul>
<h2 id="भ-1">भू</h2>
<ul>
<li>भू (भू सत्तायाम्)।</li>
<li>&lsquo;शब्दश्च घोरोऽति बभूव तत्र&rsquo; (भा० कर्ण० ८९।१८)। <strong>अतिबभूव=प्रादुर्बभूव।</strong></li>
<li>&lsquo;इन्द्रोऽत्यन्या देवता अभवत्&rsquo; (पञ्च० ब्रा० २२।८।२)। <strong>अत्यभवत् अत्यशेत।</strong></li>
<li>&lsquo;पितॄन् दश तु मातैका सर्वां वा पृथिवीमपि। गुरुत्वेनातिभवति… &rsquo; (भा० अनु० १०५।१५)। <strong>अतिभवति अतिशेते, अतिक्रामति।</strong></li>
<li>&lsquo;द्यौर्न भात्यतिभूतार्का घोरेण तमसा वृता&rsquo; (हरि० १।४२।१९)।  <strong>अतिभूतार्का=उपप्लुतादित्या। अभिभूतार्केति पाठान्तरम्। तच्च साधीयः।</strong></li>
<li>&lsquo;अथवाऽतिभवेन्नेत्रशूलम्&rsquo; (का० सं० खिल० कुक्कुण० श्लो० ३७)। <strong>अतिभवेत्=अधिकं भवेत्।</strong></li>
<li>&lsquo;अति-भूमिं गतेन रणरणकेन&rsquo; (उत्तर० १)। <strong>अतिभूमिं परां सीमानम्।</strong></li>
<li>&lsquo;बिपदि न दूषिताऽतिभूमिः&rsquo; (शिशु० ८।२०)। <strong>अतिभूमिर्मर्यादा नातिक्रान्तेत्याह। अतिधार्ष्ट्यं दोषो नाजायतेत्यर्थः।</strong></li>
</ul>
<h2 id="मन">मन्</h2>
<ul>
<li>मन् (मन ज्ञाने)।</li>
<li>&lsquo;न हि त्वा पूषन्नतिमन्ये&rsquo; (ऋ० १।१३८।४)। <strong>आत्मानं नाधिकं (श्रेयांसं) गणयामीत्यर्थः। न त्वामतिक्रम्यान्यां देवतां मन्य इति दुर्गः।</strong></li>
<li>&lsquo;भृगुर्ह वै वारुणिः। वरुणं पितरं विद्ययाऽतिमेने&rsquo; (श० ब्रा० ११।६।१।१)। <strong>उक्तोऽर्थः।</strong></li>
<li>&lsquo;मद्विधं योतिमन्येत धर्मनित्यं जितेन्द्रियम्&rsquo; (रा० ३।४३।४५)।  <strong>अतिमन्येत=अतिक्रामेत्। अवमन्येत।</strong></li>
<li>&lsquo;किं नो भ्रातरगस्त्य सखा सन्नति मन्यसे&rsquo; (ऋ० १।१७०।३)। <strong>उक्तपूर्व एवार्थः।</strong></li>
<li>&lsquo;तस्मान्नाति मन्येत पराभवस्य हैतन्मुखं यदतिमानः&rsquo; (श० ब्रा० ५।१।१।१)।  <strong>अतिमानः गर्वः, दर्पः।</strong></li>
<li>&lsquo;प्रजापतिः सविता भूत्वा प्रजा असृजत। ता एनमत्यमन्यन्त&rsquo; (तै० ब्रा० १।६।४)। <strong>अत्यमन्यन्त अवाजानन्, अवज्ञां कृतवत्यः।</strong></li>
<li>&lsquo;अतीव यो मरुतो मन्यते नः&rsquo; (अथर्व० २।१२।६)। <strong>अतिमन्यतेऽतिक्रान्तान्मन्यते।</strong></li>
</ul>
<h2 id="यज">यज्</h2>
<ul>
<li>यज् (यज देवपूजासंपतिकरणदानेषु)।</li>
<li>&lsquo;यः स्वां देवतामतियजते&rsquo; (तै० सं० २।५।४।४)। <strong>अतिक्रम्य देवतान्तरं यजत इत्याह।</strong></li>
</ul>
<h2 id="य">या</h2>
<ul>
<li>या (या प्रापणे)।</li>
<li>&lsquo;मातियासीः&rsquo; (भट्टि० २।५१)। <strong>मातिक्रमीः, माऽतिक्रम्य गमः।</strong></li>
<li>&lsquo;येनातियाथो दुरितानि विश्वा&rsquo; (ऋ० ५।७७।३)। <strong>येन रथेन। अनन्तरोदित एवार्थः।</strong></li>
<li>&lsquo;अति वायो ससतो याहि&rsquo; (ऋ० १।१३५।७)। <strong>ससतः स्वपतो जनस्योपरि वाहि, प्रवान्याहीत्याह।</strong></li>
</ul>
<h2 id="यच">याच्</h2>
<ul>
<li>याच् (टुयाचृ याच्ञायाम्)।</li>
<li>&lsquo;अतियाच्ञा तु जीयेत दौर्मत्याविनयेन वा&rsquo; (कौ० अ० ३।१३।३७)। <strong>अतियाच्ञाऽत्यधिकनिर्वेशस्य मार्गणम्।</strong></li>
</ul>
<h2 id="यज-1">युज्</h2>
<ul>
<li>युज् (युजिर् योगे)।</li>
<li>&lsquo;ग्राम्यातियोगात्&rsquo; (माधव० २६।७)। <strong>मैथुनातिसेवयेत्युक्तं भवति।</strong></li>
</ul>
<h2 id="रज">राज्</h2>
<ul>
<li>राज् (राजृ दीप्तौ)।</li>
<li>&lsquo;सद्यो यः स्पन्द्रो विषितो धवीयानृणो न तायुरति धन्वा राट्&rsquo; (ऋ० ६।१२।५)। <strong>अतिराट् अतिराजति अतिक्रम्य राजते।</strong></li>
</ul>
<h2 id="रच">रिच्</h2>
<ul>
<li>रिच् (रिचिर् विरेचने)।</li>
<li>&lsquo;संभावितस्य चाकीर्तिर्मरणादतिरिच्यते&rsquo; (गीता० २।३४)।  <strong>मरणादधिका भवति। अकीर्तिरयश उपक्रोशः। अकीर्तिरनिष्टतरा दुःखतरा भवतीत्याशयः।</strong></li>
<li>&lsquo;पुत्रगात्रस्य संस्पर्शश्चन्दनादतिरिच्यते&rsquo; (भा० वन० )। <strong>चन्दनाच्छ्रेयान्भवति। सुखावहतरो भवतीत्यर्थः।</strong></li>
<li>&lsquo;न तद्भूतमहं मन्ये यदर्कादतिरिच्यते&rsquo; (भा० वन० ३।४५)। <strong>ततः श्रेयो भवतीत्यर्थः।</strong></li>
<li>&lsquo;अश्वमेधसहस्रेभ्यः सत्यमेवातिरिच्यते&rsquo; (हितोप० ४।१३१)। <strong>ततो ज्यायो भवतीत्यर्थः।</strong></li>
<li>&lsquo;गृहं तु गृहिणीहीनं कान्तारादतिरिच्यते&rsquo; (पञ्चत० ४।८१)। <strong>अधिकमनेषणीयं भवति, शून्यत्वादतितरां प्रतिभयं भवतीति भावः। वाचः कर्मातिरिच्यते। कर्म गरीयो भवति।</strong></li>
<li>&lsquo;दैवमत्रातिरिच्यते&rsquo; (हितोप०)। <strong>दैवमुत्तरं भवति, प्रभवतीति यावत्।</strong></li>
<li>&lsquo;आकिञ्चन्यं च राज्यं च तुलया समतोलयम्। अत्यरिच्यत दारिद्र्यं राज्यादपि गुणाधिकम्&rsquo; (रा० गोरेसियो० २।६१।१०)। <strong>अतिरिक्तं हि दारिद्र्यस्य गौरवं प्रादुरासीत् इत्यर्थः।</strong></li>
<li>&lsquo;छन्दसामति त्रीण्यरिच्यन्त। न त्रीण्युदभवन्&rsquo; (तै० ब्रा० १।५।१२।१)। <strong>त्रीणि भूयोक्षराण्यभूवन्। त्रीणि च न्यूनाक्षराणीत्याह।</strong></li>
<li>&lsquo;न वा आत्माङ्गान्यतिरिच्यते, नात्मानमङ्गान्यतिरिच्यन्ते&rsquo; (श० ब्रा० १२।२।३।६)। <strong>पृथगवस्थितानि नोपलभ्यन्ते, आत्मनान्तरीयकाणि, भवन्तीति भावः। आत्मेह देहवचनः।</strong></li>
<li>&lsquo;यस्य दिवमति मह्वा पृथिव्याः पुरुमायस्य रिरिचे महित्वम्&rsquo; (ऋ० ६।२१।२)। <strong>दिवमतिरिरिचे महत्त्वम् दिवोपि ज्यायो बभूव, दिवमतिलङ्घ्य पप्रथ इत्याह।</strong></li>
<li>&lsquo;सोमं मातिरीरिचः&rsquo; (श० ब्रा० ४।४।२।७)। <strong>माऽतिसावीरित्यर्थः।</strong></li>
<li>&lsquo;इदं वाऽत्यरीरिचन्निदं न्यूनमक्रन्&rsquo; (श० ब्रा० ११।२।३।७)। <strong>अत्यरीरिचन् यावद् विहितं ततो तिरिक्तमवारिषुः।</strong></li>
<li>&lsquo;यदस्य कर्मणोत्यरीरिचं यद्वा न्यूनमिहाकरम्&rsquo; (आप० श्रौ० ३।१५।१)। <strong>उक्तोऽर्थः।</strong></li>
</ul>
<h2 id="रच-1">रुच्</h2>
<ul>
<li>रुच् (रुच दीप्तावभिप्रीतौ च)।</li>
<li>&lsquo;दूरे चित्सन्तळिदिवाति रोचसे&rsquo; (ऋ० १।९४।७)। <strong>अतिशयेन दीप्यस इत्यर्थः।</strong></li>
<li>&lsquo;यः परस्याः परावतस्तिरो धन्वातिरोचते&rsquo; (ऋ० १०।१८७।२)।  <strong>अतिरोचतेऽतिभासते।</strong></li>
<li>&lsquo;अत्यरोचत तान्सर्वान्धृष्टद्युम्नः समागतान्&rsquo; (भा० द्रोण० २३।८१)।  <strong>अत्यरोचत धाम्नात्यशेत।</strong></li>
</ul>
<h2 id="रह">रह्</h2>
<ul>
<li>रह् (रुह बीजजन्मनि)।</li>
<li>&lsquo;यदन्नेनातिरोहति&rsquo; (ऋ० १०।९०।२)। <strong>यदन्नेन संवर्धत इत्याह।</strong></li>
<li>&lsquo;अतिरूढत्वम्&rsquo; (राज० ६।२७२)। <strong>अतिप्रसिद्धिः, महती प्रथा। सार्वलौकिकत्वम्।</strong></li>
</ul>
<h2 id="लभ">लभ्</h2>
<ul>
<li>लभ् (डुलभष् प्राप्तौ)।</li>
<li>&lsquo;तस्य परिचारकजनं वाग्दण्डपारुष्यातिलब्धं मार्गेत&rsquo; (कौ० अ० ४।७।१४)। <strong>अतिलब्धं परुषं व्यवहृतं तीक्ष्णं वा दण्डितम्।</strong></li>
</ul>
<h2 id="वच">वच्</h2>
<ul>
<li>वच् (वच परिभाषणे, ब्रूञ् आदेशो वा)।</li>
<li>&lsquo;यो नात्युक्तः प्राह रूक्षं प्रियं वा&rsquo; (भा० शां० २९९।१७)। <strong>अत्युक्तो निन्दितः स्तुतो वा।</strong></li>
</ul>
<h2 id="वद">वद्</h2>
<ul>
<li>वद् (वद व्यक्तायां वाचि)।</li>
<li>&lsquo;दुन्दुभिः सर्वा वाचोऽतिवदति&rsquo; (तै० ब्रा० १।३।६।२)।  <strong>सर्वान्ध्वनीन्न्यक् करोति, सर्वाञ्शब्दांस्तिरयति।</strong></li>
<li>&lsquo;एष तु अतिवदति यः सत्येनातिवदति&rsquo; (छां० उ० ७।१६।१)। <strong>सुतरां वदतीत्यर्थः।</strong></li>
<li>&lsquo;यदिदं कुरुपञ्चालानां ब्राह्मणानत्यवादीः किं ब्रह्म विद्वानिति&rsquo; (बृ० उ० ३।९।१९)। <strong>अत्यवादीः=अनिन्दीः, अवाक्षैप्सीः।</strong></li>
<li>&lsquo;यः परेषां नरो नित्यमतिवादांस्तितिक्षते। देवयानि विजानीहि तेन सर्वमिदं जितम्&rsquo; (भा० आदि० ७९।१)। <strong>अतिवादो निन्दावचनम्।</strong></li>
<li>&lsquo;पारुष्यमतिवादः स्यात्&rsquo; (अमरः)। <strong>अतिवादं शंसति।</strong></li>
<li>&lsquo;अतिवादेन वै देवा असुरानत्युद्य अथैनानत्यायन्&rsquo; (ऐ० ब्रा०)। <strong>अतिवादोऽत्युक्तिः।</strong></li>
<li>&lsquo;अतिवादाद् वदाम्येष मा धर्ममभिशङ्किथाः&rsquo; (भा० वन० ३१।७)। <strong>मानान्तरमतिक्रान्तो वादोऽतिवादः। वेदैकप्रमाणप्रमितः।</strong></li>
<li>&lsquo;प्राणो ह्येष सर्वभूतैर्विभाति। विजानन् विद्वान् भवते नातिवादी&rsquo; (मुं० उ० ३।१।४)। <strong>इतरनैरपेक्ष्येण स्वेन प्रतिज्ञातमर्थमेव प्रतितिष्ठापयिषुरतिवादी भवति।</strong></li>
<li>&lsquo;अति वै नो ऽवादीरिति होचुर्यो नो भूयसः सतः पूर्वो ऽ प्राक्षीः&rsquo; (जै० ब्रा० १।२२)। <strong>अत्यवादीः=अतिक्रम्यावादीः, अनिन्दीः।</strong></li>
<li>&lsquo;कामदानमतिमात्रमेकस्यातिवादं च वर्जयेयुः&rsquo; (कौ० अ० ४।१।५९)।</li>
<li>&lsquo;परिभवोपघातकुत्सातिवादांश्चैषु न प्रयुञ्जीत&rsquo; (कौ० अ० ७।१६।२२)। <strong>अतिवादो धिक्कारः।</strong></li>
</ul>
<h2 id="वस">वस्</h2>
<ul>
<li>वस् (वस निवासे)।</li>
<li>&lsquo;श्राद्धात् पूर्वस्मिन्नहन्युपवासोऽतिवास उच्यते।&rsquo;</li>
</ul>
<h2 id="वह">वह्</h2>
<ul>
<li>वह् (वह प्रापणे)।</li>
<li>&lsquo;अथैना (देवताः) मृत्युमत्यवहत्&rsquo; (श० ब्रा० १४।४।१।१२)।  <strong>मृत्युमत्यवहत् मृत्योः पारेऽनयदित्यर्थः।</strong></li>
<li>&lsquo;अतिवाहयाम्बभूव त्रियामाम्&rsquo; (रघु० ९।७०)। <strong>अतिवाहयाम्बभूव क्षपयाम्बभूव।</strong></li>
<li>&lsquo;अस्मिँस्तमालविटपान्धकारे प्रविश्य एनमतिवाहयामः&rsquo; (रत्ना० २)। <strong>तत्कृतानुसारादात्मानं परिहराम इत्युक्तं भवति।</strong></li>
<li>&lsquo;राजपुत्रैः समं सख्यं कृच्छ्रादप्यतिवाह्यते&rsquo; (कथा० २८।१११)।  <strong>अतिवाह्यते निर्वाह्यते।</strong></li>
<li>&lsquo;किं वा मयापि न दिनान्यतिवाहितानि&rsquo; (मालती० ६।१३)।  <strong>गमितानीति यावत्।</strong></li>
<li>&lsquo;गुहाविसारीण्यतिवाहितानि मया कथंचिद् धनगर्जितानि&rsquo; (रघु० १३।२८)। <strong>अतिवाहितानि सोढानि।</strong></li>
<li>&lsquo;लोकातिवाहिते मार्गे&rsquo; (सर्वद०)। <strong>लोकेन प्रहत इत्यर्थः।</strong></li>
<li>&lsquo;अलकामतिवाह्यैव वसतिं वसुसम्पदाम्&rsquo; (कु० ६।३७)। <strong>अतिवाह्य सङ्क्रमय्य। अतिशय्य, परिच्छिद्येति यावदिति तु मल्लिः।</strong></li>
<li>&lsquo;स शापस्तेनातिवाहितः&rsquo; (कथा० ३३।९१)। <strong>अतिवाहितः सोढः।</strong></li>
<li>&lsquo;आतिवाहिक एवायं त्वादृशैश्चित्तदेहकः&rsquo; (यो० वा०)। <strong>अत्यन्तं कार्याकारं वोढुं समर्थोऽतिवाही सूक्ष्मभूतसङ्घः, तेन निर्वृत्त आतिवाहिकः।</strong></li>
<li>&lsquo;कार्यमदेशेनातिवाहयति&rsquo; (कौ० श्र० ४।९।१५)। <strong>अतिवाहयति निर्वाहयति।</strong></li>
</ul>
<h2 id="व">वा</h2>
<ul>
<li>वा (वा गतिगन्धनयोः)।</li>
<li>&lsquo;न भूमिं वातो अतिवाति&rsquo; (अथर्व० ४।५।२)। <strong>नातिमात्रं गच्छत्वित्यर्थः।</strong></li>
</ul>
<h2 id="व-1">वी</h2>
<ul>
<li>वी (वी गतिव्याप्तिप्रजनकान्त्यसनखादनेषु)।</li>
<li>&lsquo;वेत्यग्रुर्जनिवान्वा अति स्पृधः&rsquo; (ऋ० ५।४४।७)। <strong>स्पृधोतिवेति योद्धृनत्यासादयति।</strong></li>
</ul>
<h2 id="वत">वृत्</h2>
<ul>
<li>वृत् (वृतु वर्तने)।</li>
<li>&lsquo;अपत्यलोभाद्या तु स्त्री भर्तारम् अतिवर्तते&rsquo; (मनु० ५।१६१)।  <strong>अतिवर्ततेऽतिलङ्घते व्यभिचरति।</strong></li>
<li>&lsquo;दुःशासनरथं प्राप्य यत्पार्थो नात्यवर्तत&rsquo; (भा० भीष्म० ११०।२०)। <strong>नालङ्घत।</strong></li>
<li>&lsquo;यथाहं कर्मणा वाचा शरीरेण च राघवम्। नातिवर्तेय…&rsquo; (रा० )। <strong>अनुव्रता न स्यामित्यर्थः।</strong></li>
<li>&lsquo;बान्धवस्नेहं राज्यलोभोऽतिवर्तते&rsquo; (कथा० ४१।४०)।  <strong>अतिवर्ततेऽभिभवति। बाधते।</strong></li>
<li>&lsquo;नक्षत्रमतिपृच्छन्तं बालमर्थोऽतिवर्तते।&rsquo; (कौ० अ० ९।४।२६)।  <strong>अतिवर्तते त्यजति।</strong></li>
<li>&lsquo;ऋतुस्नातां सतीं भार्यामृतुकालानुरोधिनीम्। अति वर्तेत दुष्टात्मा…&rsquo; (रा० २।७५।५२)॥ <strong>अतिवर्तेत=उपेक्षेत, तत्रौदासीन्येन वर्तेत।</strong></li>
<li>&lsquo;उपासते पुरुषं ये ह्यकामास्ते शुक्रमेतदतिवर्तन्ते&rsquo; (मुं० उ० ३।२।१)। <strong>अतिवर्तन्तेऽतितरन्ति।</strong></li>
<li>&lsquo;कोऽन्यो जीवितुकामो देवस्य शासनमतिवर्तते&rsquo; (मुद्रा० ३)।  <strong>अतिवर्तते लङ्घते।</strong></li>
<li>&lsquo;एवं तयोः प्रत्यहमन्योन्याहारादिदानेन कालोतिवर्तते&rsquo; (हितोप० १)। <strong>अतिवर्ततेऽतियाति।</strong></li>
<li>&lsquo;आ षोडशाद् ब्राह्मणस्य सावित्री नातिवर्तते&rsquo; (मनु० २।३८)। <strong>अतिक्रान्तकाला न भवतीत्युक्तं भवति।</strong></li>
<li>&lsquo;यथा मे हृदयं नित्यं नातिवर्तते राघवाद्&rsquo; (रा० )। <strong>नातिवर्तते न व्यपवर्तते।</strong></li>
<li>&lsquo;…प्रविष्टस्तात भारतीम्। सूर्योदये महाबाहुर्दिवसश्चातिवर्तते।&rsquo; <strong>अतिक्रामति, व्यत्थेति।</strong></li>
<li>&lsquo;असाध्यानतिवर्तन्ते प्रमेहा रजनी यथा&rsquo; (सुश्रुते)। <strong>अभिभवन्ति अधिकूर्वते।</strong></li>
<li>&lsquo;विद्या वितर्को विज्ञानं स्मृतिस्तत्परता क्रिया। यस्यैते षड् गुणास्तस्य न साध्यमतिवर्तते&rsquo; (चरक० सूत्र० ९।२०)। <strong>नातिवर्तते न नश्यति।</strong></li>
<li>&lsquo;किमाचारः कथं चैतान् त्रीन् गुणानतिवर्तते&rsquo; (गीता० १४।२१)। <strong>गुणातीतो भवतीत्याह। निस्त्रैगुण्योभवतीति वा।</strong></li>
<li>&lsquo;येनेन्द्रियेण गृह्यते शब्दस्तस्य विषयभावमतिवृत्तोऽर्थो न गृह्यते&rsquo; (न्यायसू० २।१।५१ भाष्ये)।</li>
<li>&lsquo;त्वं नातिवृद्धो वयसा नातिवृत्तश्च यौवनात्। कथमल्पेन कालेन पृथिवीमटसि द्विज&rsquo; (मार्क० पु० ६१।११)॥ <strong>यौवनादतिवृत्तः=यौवनाद् दूरं गतः।</strong></li>
<li>&lsquo;अधर्मेण जितो धर्मः प्रवृत्तमधरोत्तरम्। शर्मिष्ठयाऽतिवृत्तास्मि दुहित्रा वृषपर्वणः&rsquo; (भा० आदि० ८३।२८)॥ <strong>अतिवृत्ताऽतिशयिता, विशेषिता, दूरीकृता, पश्चात्कृता।</strong></li>
<li>&lsquo;नूनं दैवं न शक्यं हि पौरुषेणातिवर्तितुम्। यदर्थं यत्नवानेव न लभे विप्रतां विभो&rsquo; (भा० अनु० २९।१९)॥ <strong>अतिवर्तितुम्, बाधितुम्, अभिभवितुम्।</strong></li>
<li>&lsquo;यानस्य चैव यातुश्च यानस्वामिन एव च। दशातिवर्तनान्याहुः शेषे दण्डो विधीयते&rsquo; (मनु० ८।२९०)। <strong>अतिवर्तनानि क्षम्याण्यागांसि। दण्डनिर्मुक्ता अपराधाः।</strong></li>
<li>&lsquo;रामं दर्शय मे शीघ्रं पुरा मेऽर्थोऽतिवर्तते&rsquo; (रा० ७।१०५।२)। <strong>अतिवर्तते ऽतिक्रामति, अत्येति। कालम् इति शेषः।</strong></li>
</ul>
<h2 id="वयध">व्यध्</h2>
<ul>
<li>व्यध् (व्यध ताडने)।</li>
<li>&lsquo;अति क्षिप्रेव विध्यति&rsquo; (ऋ० ४।८।८)।</li>
<li>&lsquo;आ राष्ट्रे राजन्यः शूर इषव्योतिव्याधी महारथो जायताम्&rsquo; (वा० सं० २२।२२)। <strong>अतिव्याधी दूराद् व्यधनशीलः। यो वा निष्पत्रा करोत्यरीन्।</strong></li>
</ul>
<h2 id="वरज">व्रज्</h2>
<ul>
<li>व्रज् (व्रज गतौ)।</li>
<li>&lsquo;अपरेण वेदिमतिव्रज्य&rsquo; (आश्व० श्रौ० २।३।११)। <strong>अतिव्रज्य लङ्घयित्वा।</strong></li>
</ul>
<h2 id="श">शी</h2>
<ul>
<li>शी (शीङ् स्वप्ने)।</li>
<li>&lsquo;अहं पतीन्नातिशये नात्यश्ने नातिभूषये&rsquo; (भा० वन० २३३।३८)। <strong>पतीनतिक्रम्य न शये, यावन्मे पतयो न शेरते तावन्नाहं शये। अहं जघन्यसंवेशिनीत्याह।</strong></li>
<li>&lsquo;नैतानतिशयेज्जातु नात्यश्नीयान्न दूषयेत्&rsquo; (भा० शां० १०८।१०)। <strong>उक्तोऽर्थः।</strong></li>
<li>&lsquo;पूर्वान्महाभाग तयाऽतिशेषे&rsquo; (रघु० ५।१४)। <strong>अतिक्रामसीत्यर्थः।</strong></li>
<li>&lsquo;धाम्नाऽतिशाययति धाम सहस्रधाम्नः&rsquo; (मुद्रा० ३।१७)। <strong>स्वार्थेणिच्। उक्तचर एवार्थः।</strong></li>
<li>&lsquo;चरितेन चातिशयिता मुनयः&rsquo; (कि० ६।३२)। <strong>अतिवृत्ताः। चरितोत्कर्षेण पृष्ठतः कृता इत्यर्थः।</strong></li>
<li>&lsquo;न शक्नुमो वयमार्यस्य मतिमतिशयितुम्&rsquo; (मुद्रा० ३)। <strong>अतिशयितुमतिक्रमितुम्, मतिमाहात्म्यमत्येतुम्।</strong></li>
<li>&lsquo;महार्घस्तीर्थानामिव हि महतां कोप्यतिशयः&rsquo; (उत्तर० ६।११)। <strong>अतिशयः प्रकर्ष उत्कर्षः, माहात्म्यम्, गौरवम्।</strong></li>
<li>&lsquo;रत्नातिशयप्रकाशाभ्यर्थनं&rsquo; (वर्जयेत्) (कौ० अ० ५।४।१०)। <strong>अतिशयो विशिष्टः प्रसादः।</strong></li>
<li>&lsquo;प्रासादशोभातिशयालुभिः पथि प्रभोर्निवासाः पटवेश्मभिर्बभुः&rsquo; (शिशु० १२।६३)। <strong>प्रासाद०=प्रासादशोभातिशायनशीलैः।</strong></li>
</ul>
<h2 id="शस">शंस्</h2>
<ul>
<li>शंस् (शंसु स्तुतौ)।</li>
<li>&lsquo;तदाहुः कस्मात्स्तुतमनुशस्यते कस्मात्स्तोममतिशंसन्ति&rsquo; (शां० ब्रा० २८।१०)। <strong>स्तोमात्परेण किमिति शस्त्रमुदीर्यत इति पृच्छन्ति।</strong></li>
</ul>
<h2 id="शलष">श्लिष्</h2>
<ul>
<li>श्लिष् (श्लिष आलिङ्गने)।</li>
<li>&lsquo;अतिश्लिष्टचीनांशुकान्तरीयम्।&rsquo; <strong>अतिश्लिष्टं सन्दष्टम्।</strong></li>
</ul>
<h2 id="स">सृ</h2>
<ul>
<li>सृ (सृ गतौ)।</li>
<li>&lsquo;अहरतिसृता मुहूर्त्ताः। रात्र्यतिसृता मुहूर्त्ताः&rsquo; (कालाः २।१।२८ इत्यत्र वृत्तावुदाहरणे)। <strong>अतिसृताः सङ्क्रान्ताः।</strong></li>
<li>&lsquo;अनेकवर्णं वमति मूत्रयत्यतिसार्यते।&rsquo; (अष्टाङ्ग० सू० ७।२३)। <strong>अतिसार्यते विरेच्यते। अतिसारः। रुधिरादिकमतिशयेन सारयतीति व्युत्पत्तिः। व्याधिविशेषः।</strong></li>
<li>&lsquo;शकृता यस्तु संसृष्टमतिसार्येत शोणितम्&rsquo; (सुश्रुत० उत्तर० ४०।५७)।</li>
<li>&lsquo;गूढदण्डातिसारणम्&rsquo; (कौ० अ० १।१६।३३)। <strong>इति दूतस्य कर्मोक्तम्। अतिसारणं छद्मना देशान्तरे सङ्क्रमणम्।</strong></li>
</ul>
<h2 id="सज">सृज्</h2>
<ul>
<li>सृज् (सृज विसर्गे)।</li>
<li>&lsquo;कामानभिव्यायन्नचिकेतोऽत्यस्राक्षीः&rsquo; (कठ० उ० १।२।३)।  <strong>अत्यस्राक्षीरत्याक्षीरित्यर्थः।</strong></li>
<li>&lsquo;इत्यृषभं सम्पातवन्तमतिसृजति&rsquo; (कौ० सू० २४।१९)। <strong>अतिसृजति=उत्सृजति।</strong></li>
<li>&lsquo;स्वयमेनमभ्युदेत्य ब्रूयाद् व्रात्यातिसृज होष्यामि&rsquo; (आप० ध० २।३।७।१५)। <strong>अतिसृज अनुजानीहि।</strong></li>
<li>&lsquo;स चातिसृजेज्जुहुया न चातिसृजेन्न जुहुयात्&rsquo; (अथर्व० १५।१२।२,३)। <strong>चो यद्यर्थे।</strong></li>
<li>&lsquo;काममुद्ध्रियतामिति ब्राह्मणा अतिसृजेयुः&rsquo; (आप० ध० २।१७।१९)।  <strong>उक्तोऽर्थः।</strong></li>
<li>&lsquo;यः सत्यवाद्यति तं सृजन्तु&rsquo; (अथर्व० ४।१६।४)। <strong>अतिसृजन्तु मुञ्चन्तु।</strong></li>
<li>&lsquo;न हि नमस्कारमति देवाः। ते हि नमासिताः कर्तारमतिसृजन्ति&rsquo; (गो० ब्रा० उ० २।१८)। <strong>मुञ्चन्तीत्येवार्थः। अंहोमुचो भवन्तीत्याह।</strong></li>
<li>&lsquo;इत्यतिसृष्ट उद्धरेत्&rsquo; (आप० ध० २।१७।१९)। <strong>अतिसृष्टोऽनुज्ञातः।</strong></li>
<li>&lsquo;एवमतिसृष्टस्य&rsquo; (गुरुणा शिष्यस्येति शेषः) (आश्व० गृ० ३।८।७)।  <strong>अतिसृष्टस्यानुज्ञातगमनस्य।</strong></li>
<li>&lsquo;करोतु कटं भवानतिसृष्टः&rsquo; (पा० ३।३।१६३ सूत्र वृत्तौ)। <strong>अनुज्ञात इत्यर्थः।</strong></li>
<li>&lsquo;अतिसृष्टं सुरैरेकं त्र्यम्बकाय&rsquo; युयुत्सवे&rsquo; (रा० १।७५।१२)।  <strong>कतकानुसारी पाठः। अतिसृष्टं दत्तम्।</strong></li>
<li>&lsquo;किं वातिसृष्टः पर्वतकभ्रात्रे वैरोचकाय पूर्वप्रतिश्रुतो राज्यार्धविभागः&rsquo; (मुद्रा० २)। <strong>अतिसृष्टः समर्पितः।</strong></li>
<li>&lsquo;पुरा नारायणेनेयमतिसृष्टा मरुत्वते&rsquo; (विक्रम० १।१७)। <strong>प्रतिग्रहो दत्तः, उपायनी कृता, उपहृता।</strong></li>
<li>&lsquo;अतिसृज्य ददानीति वरं मम विशांपतिः&rsquo; (रा० २।१८।२३)।  <strong>अतिसृज्य प्रतिज्ञाय।</strong></li>
<li>&lsquo;अतिसृष्टमतिबद्धं कुपितमत्यल्पमभीक्ष्णं वा बहलं सशूलं मूत्रयन्तं दृष्ट्वा मूत्रवहान्यस्य स्रोतांसि प्रदुष्टानीति विद्यात्&rsquo; (चरक० वि० ५।१०)।  <strong>अतिसृष्टम् अतिप्रस्रुतम्।</strong></li>
<li>&lsquo;अतिसृष्टो अपां वृषभ&rsquo; (अथर्व० १६।१।१) <strong>इति सूक्तेनापोऽतिसृज्याऽवकरं विसर्जयति। कांस्यपात्रेऽपोऽवसिच्य ताभिस्तन्मध्यगतं मलं निर्गमयतीत्यर्थ इति साम्प्रदायिकाः (इति सायणः)। अतिसर्गः कामचारानुज्ञेति प्रैषातिसर्गप्राप्तकालेषु कृत्याश्चेति सूत्रे वृत्तिः।</strong></li>
<li>&lsquo;अतिसर्गाच्च पटवो दृष्ट्वा श्रुत्वा च मैथिलीम्&rsquo; (रा० ५।६२।७)।  <strong>अतिसर्गोऽनुज्ञानम्।</strong></li>
<li>&lsquo;स्त्रीणां दानविक्रयातिसर्गा विद्यन्ते न पुंसः&rsquo; (नि० ३।४)। <strong>अतिसर्गः परित्यागः परासनम्।</strong></li>
<li>&lsquo;स्रष्टुर्वरातिसर्गात्तु मया तस्य दुरात्मनः&rsquo; (रघु० १०।४२)। <strong>वरातिसर्गो वरदानम्।</strong></li>
<li>&lsquo;तवातिसर्गाद् देवेश प्राजापत्यमिदं पदम्&rsquo; (भा० कर्ण० ३४।२)।  <strong>अतिसर्गः प्रसादः।</strong></li>
<li>&lsquo;विधुरां ज्वलनातिसर्जनात्&rsquo; (कु० ४।३२)। <strong>ज्वलने वह्नौ प्रक्षेपात्।</strong></li>
<li>&lsquo;दीयतामिति वचोऽतिसर्जने&rsquo; (शिशु० १४।४८)। <strong>अतिसर्जनं वितरणं विश्राणनम्।</strong></li>
<li>&lsquo;तत्तदीयविशिखातिसर्जनात्&rsquo; (कि० १३।५७)। <strong>अतिसर्जनात् प्रत्यर्पणात्।</strong></li>
<li>&lsquo;सैषा ब्रह्मणोऽतिसृष्टिः &rsquo; (बृ० उ० १।४।६)। <strong>अतिशयिता समुत्कृष्टा सृष्टिरतिसृष्टिः।</strong></li>
<li>&lsquo;ते नमसिता होतारमतिसृजन्ते&rsquo; (शां० ब्रा० १३।१)। <strong>अतिसृजन्ते अतिसृजन्ति अनुजानन्ति।</strong></li>
<li>&lsquo;तच्छ्रेयो रूपमत्यसृजत् क्षत्रम्&rsquo; (बृह० उ० १।४।११)। <strong>अत्यसृजत् अतिशयेनासृजत्।</strong></li>
<li>&lsquo;ब्राह्मणेभ्यश्चात्मानमतिसृजेत्&rsquo; (कौ० अ० १०।३।३७)। <strong>अतिसृजेत् परिदद्याद् अर्पयेत्।</strong></li>
<li>&lsquo;स चेदाचारक्रमं दर्शयेन्न विक्रेतारं तस्य द्रव्यस्यातिसर्गेण मुच्येत&rsquo; (कौ० अ० ३।१६।१३)। <strong>अतिसर्गेण प्रत्यर्पणेन।</strong></li>
<li>&lsquo;तं राजा दूष्यद्रव्योपभोगातिसर्गेण दृष्ये विक्रमयेत्&rsquo; (कौ० अ० ५।१।६)। <strong>अतिसर्गोऽनुज्ञानम्।</strong></li>
</ul>
<h2 id="सप">सृप्</h2>
<ul>
<li>सृप् (सृप्लृ गतौ)।</li>
<li>&lsquo;अहिर्न जूर्णामतिसर्पति त्वचम्&rsquo; (ऋ० ९।८६।४४)। <strong>अतिसर्पति परित्यज्य गच्छति।</strong></li>
</ul>
<h2 id="सकनद">स्कन्द्</h2>
<ul>
<li>स्कन्द् (स्कन्दिर् गतिशोषणयोः)।</li>
<li>&lsquo;ते स्पन्द्रासो नोक्षणोऽति ष्कन्दन्ति शर्वरीः&rsquo; (ऋ० ५।५२।३)। <strong>अतियान्तीत्यर्थः।</strong></li>
</ul>
<h2 id="सथ">स्था</h2>
<ul>
<li>स्था (ष्ठा गतिनिवृत्तौ)।</li>
<li>&lsquo;स भूमिं विश्वतो वृत्वात्यतिष्ठद् दशाङ्गुलम्&rsquo; (ऋ० १०।९०।१)। <strong>अत्यतिष्ठत् अतिक्रम्यातिष्ठत्।</strong></li>
<li>&lsquo;इदं सर्वमतितिष्ठत्यार्वागेवास्मादिदं सर्वं भवति यो राजसूयेन यजते&rsquo; (श० ब्रा० ५।४।२।५)। <strong>अतितिष्ठति अतिक्रम्य अतिशय्य तिष्ठति।</strong></li>
<li>&lsquo;पुरुषो ह नारायणोऽकामयत। अतितिष्ठेयं सर्वाणि भूतानि&rsquo; (श० ब्रा० १३।६।१।१)। <strong>उक्तोऽर्थः।</strong></li>
<li>&lsquo;यो जनान् महिषाँ इवातितस्थौ पवीरवान्&rsquo; (ऋ० १०।६०।३)।  <strong>अतितस्थौ अतितष्ठौ अतिभवति, अतिभूय तिष्ठतीति वा। पवीरवान् आयुधवान्।</strong></li>
<li>&lsquo;बृहत्पाण्डरवासा अतिष्ठाः सर्वेषां भूतानां मूर्धा&rsquo; (कौ० ब्रा० उ० ४।२)। <strong>अतिष्ठाः अतितिष्ठतीति। कर्तरि विच्।</strong></li>
<li>&lsquo;अतिष्ठा सर्वेषां भूतानां मूर्धा राजेति&rsquo; (श० ब्रा० १४।५।१।२)।  <strong>अतिष्ठा=अत्युत्कर्षः। अतिष्ठा वा एषा च्छन्दसां यदतिच्छन्दाः।</strong></li>
<li>&lsquo;अतिष्ठाऽअश्वमेधो यज्ञानाम्&rsquo; (श० ब्रा० १३।५।१।९)।</li>
<li>&lsquo;अतिष्ठावान् बभूव हि&rsquo; (अथर्व० ३।२३।६) <strong>अतिक्रम्यावस्थानमतिष्ठा। तद्वान्।</strong></li>
<li>&lsquo;अत्यतिष्ठद्रणे भीष्मो विधूम इव पावकः&rsquo; (भा० भीष्म० ४९।४५)। <strong>अत्यतिष्ठत् (इतरान्) अतिक्रम्यातिष्ठत्।</strong></li>
</ul>
<h2 id="सव">स्वृ</h2>
<ul>
<li>स्वृ (शब्दोपतापयोः)।</li>
<li>&lsquo;यदा वा ऋचमाप्नोत्योमित्येवाति स्वरति&rsquo; (छां० उ० १।४।४)। <strong>अतिशयेन स्वरति शब्दं करोति उच्चारयति।</strong></li>
</ul>
<h2 id="हन">हन्</h2>
<ul>
<li>हन् (हन हिंसागत्योः)।</li>
<li>&lsquo;तच्चेदतिहन्यात्&rsquo; (आप० श्रौ० ६।४।१४।१३)। <strong>सायम्प्रातर्हुतमतीत्य पुनश्चेद् रुद्रो हन्यात् (पशूनिति शेषः) इत्यर्थः।</strong></li>
<li>&lsquo;तस्य हैतस्य हृदये पादावतिहतौ&rsquo; (श० ब्रा० १०।५।२।१३)।  <strong>अतिहतौ निखातौ।</strong></li>
<li>&lsquo;तदेतत् सृष्टम् (अन्नम्) पराङ् अत्यजिघांसत्&rsquo; (ऐ० उ० १।३)। <strong>अत्यजिघांसत् अतिक्रम्य गन्तुमैच्छत्। इह हन्तिर्गत्यर्थः।</strong></li>
<li>&lsquo;स यथा कुमारो वा महाराजो वा ऽतिघ्नीमानन्दस्य गत्वा शयीत&rsquo; (बृह० उ० २।१।१९)। <strong>अतिघ्नीम् अतिशयम्, परां काष्ठाम्।</strong></li>
</ul>
<h2 id="ह">हा</h2>
<ul>
<li>हा (ओहाक् त्यागे)।</li>
<li>&lsquo;अतिहाय पूर्वामाहुतिं तूष्णीमुत्तरां समिधि जुहोति&rsquo; (भा० श्रौ० ६।१२।१०)। <strong>अतिहाय अतिक्रम्य। पूर्वस्या आहुतेः परेण।</strong></li>
<li>&lsquo;माऽस्मानतिहाय दाः&rsquo; (नि० १।३।७)। <strong>अतिहाय=अतिक्रम्य। परिहृत्य।</strong></li>
</ul>
<h2 id="ह-1">हि</h2>
<ul>
<li>हि (हि गतौ वृद्धौ च)।</li>
<li>&lsquo;आयुर्यत्ते अतिहितं पराचैः&rsquo; (अथर्व० ७।५५।३)। <strong>पराचैरतिहितं पराङ् अतिगतम्।</strong></li>
</ul>
<h2 id="ह-2">हृ</h2>
<ul>
<li>हृ (हृञ् हरणे)।</li>
<li>&lsquo;ता (अपः) नातिहृत्य सादयेन्नो अनाप्ताः&rsquo; (श० ब्रा० १।१।१।२१)।  <strong>अतिहृत्य सीमानमतिक्रम्य।</strong></li>
<li>&lsquo;न प्रत्यञ्चमक्षमध्वर्युः। सोमग्रहमतिहरति&rsquo; (श० ब्रा० ५।१।२।१७)। <strong>अतिहरति नयति। अतिशब्दः प्रत्यङ्नयनमतिक्रमो भवतीति द्योतनाय।</strong></li>
<li>&lsquo;न च देशकालोपभोगच्छलेनातिहरेयुः&rsquo; (कार्याणि) (कौ० अ० ३।२०।२२)। <strong>न प्रत्यादिशेयुरित्यर्थः।</strong></li>
</ul>

  </div>
</article>


        <div id="disqus_thread"></div>
<script type="text/javascript">

  (function() {
    
    
    if (window.location.hostname == "localhost")
      return;

    var dsq = document.createElement('script'); dsq.type = 'text/javascript'; dsq.async = true;
    var disqus_shortname = 'vvasuki-site';
    dsq.src = '//' + disqus_shortname + '.disqus.com/embed.js';
    (document.getElementsByTagName('head')[0] || document.getElementsByTagName('body')[0]).appendChild(dsq);
  })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>

        





<aside class="card border noPrint" id="section-tree-item-">
    <div class="card-title bg-light-gray border d-flex justify-content-between">
        <a href="https://vishvAsa.github.io/sanskrit/koshaH/upasargArtha-chandrikA/134_ati/">१३४ अति </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: १३४ अति</li>
        
    </nav>
</aside>

      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/sanskrit/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/sanskrit/actions/workflows/build.yml"><img src="https://github.com/vishvAsa/sanskrit/actions/workflows/build.yml/badge.svg"> Built </a> on 2023 Nov 29 08:47:10 UTC. (<a href="http://google.com/search?q=08%3a47%3a10%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
