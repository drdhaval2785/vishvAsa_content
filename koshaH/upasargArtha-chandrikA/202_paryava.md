+++
title="२०२ पर्यव (परि+अव)"

+++

## इ
- {पर्यवे}
- इ (इण् गतौ)।
- 'तद्यथेह चेह चापथेन चरित्वा पन्थानं पर्यवेयात्' (ऐ० ब्रा० ४।४)। **पर्यवेयात् प्रतिनिवर्तेते।**
- 'तं ततो नानीजानमपरा फाल्गुनी पर्यवेयात्' (आप० श्रौ० ८।६।२१।४)। **पर्यवेयात् अतिक्रामेत्।**
- 'तेषां यदा तत् पर्यवैति' (बृह० उ० ६।२।१६)। **तत् (सुकृतं) पर्यवैति क्षीयते।**
- 'तेषां पञ्च शतानि संवत्सराणां पर्यवेतान्यासुः' (श० ब्रा० १२।३।३।१)। **पर्यवेतान्यतीतानि।**
- 'संवत्सरे पर्यवेते' (श० ब्रा० १३।४।४।१)। **उक्तोऽर्थः।**

## ईक्ष्
- {पर्यवेक्ष्}
- ईक्ष् (ईक्ष दर्शने)।
- 'ततो वाचस्पति जज्ञे तं मनः पर्यवेक्षते' (भा० आश्व० २१।९)। **पर्यवेक्षते परितः पश्यति।**

## कॄ
- {पर्यवकॄ}
- कॄ (कॄ विक्षेपे)।
- 'दिव्यैश्च पुष्पैस्तं देवाः समन्तात् पर्यवाकिरन्' (भा० वन० १३५९६)। **आकीर्णमभिवृष्टमकुर्वन् इत्यर्थः।**

## छिद्
- {पर्यवच्छिद्}
- छिद् (छिदिर् द्वैधीकरणे)।
- 'यः कामयेतोभयत एनं विशः पर्यवच्छिनदानीति' (ऐ० ब्रा० ३।१९)। **उभयतः पूर्वाश्च पराश्च विशः प्रजास्तासामवच्छेदनं प्रच्यावनं करवाणीत्यर्थः।**

## दो
- {पर्यवदो}
- दो (दो अवखण्डने)।
- 'पुरोडाशं समन्तं पर्यवद्यति' (तै० सं० २।३।२।४)। **परितोऽवद्यति अवदानं करोतीत्याह।**

## धा
- {पर्यवधा}
- धा (डुधाञ् धारणपोषणयोः)।
- 'आर्याय वा पर्यवदध्यात्' (आप० ध० १।१।३।४०)। **सर्वमेकत्र पात्रेऽवधाय तत्समीपे भूमौ स्थापयेदित्यर्थ इति हरदत्तः।**
- 'अश्राद्धेन तु पर्यवदध्यात्' (आप० ध० १।३।१०।३०)। **प्रेतसंक्लृप्ते ऽन्ने भुक्ते) तस्योपरि अश्राद्धमन्नं भुञ्जीतेत्यर्थः।**

## नुद्
- {पर्यवनुद्}
- नुद् (णुद प्रेरणे)।
- 'बलिं ह्रियमाणं पन्थानं पर्यवनुदति' (पञ्च० ब्रा० १५।७।४)।

## पद्
- {पर्यवपद्}
- पद् (पद गतौ)।
- 'राजभ्राजोः पदान्तार्थं ग्रहणं झलादिराभ्यामिटा पर्यवपञ्चते' (व्रश्चभ्रस्जेति सूत्रे ८।२।३६ वृत्तौ)। **पर्यवपद्यते व्यवधीयते। इह लुप्ते प्रत्यये सर्वाणि प्रत्ययलक्षणानि कार्याणि पर्यवपन्नानि भवन्ति।**
- 'प्रत्ययलोपे प्रत्ययलक्षणम्' (१।१।६२) इति सूत्रे तुग्दीर्घत्वयोश्चेत्यस्मिन्वार्तिके भाष्ये)। **पर्यवपन्नानि मृतानि पर्यवसन्नानि।**
- 'अनेनैतत्पर्यवपन्नम्' (पा० ५।१।४८ सूत्रे भाष्ये)। **पर्यवपन्नं व्यवहितम्।**
- 'पर्यवपादो रूपान्तरापत्तिः' (टित आत्मनेपदानां टेरे इति सूत्रे कैयटः)। **निगदव्याख्यातम्।**

## सो
- {पर्यवसो}
- सो (षो अन्तकर्मणि)।
- 'महासेतुः म घटितो राज्ञा नौभिः स्वसिद्धये। पर्यवस्यदविधिवशाच्छत्रूणां सिद्धये पुनः' (राज० ७।१५४९)॥ **पर्यणमतेत्यर्थः। पर्यवास्यदिति तूचितम्।**
- 'एष एव समुच्चयः सद्योगेऽसद्योगे सदसद्योगे च पर्यवस्यतीति न पृथग् लक्ष्यते' (क,० प्र० १०)। **समाप्नोति, अन्तः प्रविशति।**
- 'हा दण्डकारण्य वासप्रियसखि ! लोकान्तरं पर्यवसितासि' (उत्तर० ७)। **गतासीत्यर्थः।**

## स्कन्द्
- {पर्यवस्कन्द्}
- स्कन्द् (स्कन्दिर् गतिशोषणयोः)।
- 'आरोहे पर्यवस्कन्दे सरणे सान्तरप्लुते' (भा० भीष्म० ७६।८)। **पर्यवस्कन्दः प्लुत्या हस्त्यादिभ्योऽवतरणम्।**

## स्तम्भ्
- {पर्यवष्टम्भ्}
- स्तम्भ् (स्तन्भु धारणे, सौत्रो धातुः)।
- 'पर्यवष्टभ्यतामेतत् करालायतनम्' (मालती० ५)। पर्यवष्टभ्यतां परिक्षिप्यताम्, रुध्यताम्।

## स्था
- {पर्यवस्था}
- स्था (ष्ठा गतिनिवृत्तौ)।
- 'प्रसन्नचेतसो ह्यस्य बुद्धिः पर्यवतिष्ठते' (गीता २।६५)। **पर्यवतिष्ठते ऽ चला भवति।**
- 'न पर्यवस्थितः कश्चिद् देवो वा मानुषोऽपि वा' (भा० वन० १४२।४९)। **पर्यवस्थितोऽनाकुलं स्थितः, शान्तः, समाहितः।**
- 'हताश्वं विरथं पार्थं पौरुषे पर्यवस्थितम्' (भा० वि० ४८।२२)। **पर्यवस्थितं समवस्थितम्, तत्परम्।**
- 'हन्तारं सर्वसैन्यानां पौरुषे पर्यवस्थितम्' (रा० ३।२८।१२)। **उक्तोऽर्थः।**
- 'प्रणवाद्यास्तथा वेदाः प्रणवे पर्यवस्थिताः' (बौ० ध० ४।१।२७)। **पर्यवस्थिताः परिसमाप्ता अन्तः स्थिताः।**
- 'भरतो राज्यमासाद्य कैकेय्यां पर्यवस्थितः' (रा० २।३१।१४)। **पर्यवस्थितो ऽ नुरक्तः। कैकेय्या प्रतिष्ठावानिति वा।**
- 'तं रथस्थं धनुष्पाणिं राक्षसं पर्यवस्थितम्। ददृशुः सर्वभूतानि…' (रा० ३।२८।११)। **राक्षसं पर्यवस्थितम्=राक्षसविरोधायावस्थितम्।**
- 'स राजा महता यत्नेन पर्यवस्थापितोऽ मात्यैः' (स्वप्न० १)। **पर्यवस्थापितः सान्त्वितः, उपशमितः।**
- 'तं तु पर्यवस्थापयितुं न कश्चिद् यत्नवानमात्यः' (स्वप्न० १)। **पर्यवस्थापयितुं शमयितुं सान्त्वयितुं समाधातुम्।**
- 'छन्दसि परिपन्थि-परिपरिणौ पर्यवस्थातरि' (पा० ५।२।८९)। **पर्यवस्थाता विरोधकः।**
- 'अजितः पर्यवस्थाता कोत्र यो न मया जितः' (भा० सभा० २२।२७)। **उक्तोऽर्थः। पर्यवस्था विरोधनमित्यमरः।**
