+++
title="२०६ परिनि (परि+नि)"

+++

## अस्
### परिन्यस्
- अस् (असु क्षेपे)।
- 'शयनीय-परिन्यस्त-गात्रः सन्तापवानभूत्' (कथा० ६।१२१)। **शय्यायां दीर्घीकृताङ्गः प्रसारितगात्रः।**

## धा
### परिणिधा
- धा (डुधाञ् धारणपोषणयोः)।
- 'स एतामुत्तमां समुद्रवतीमपश्यत्। तयैनाः अच्छा समुद्रमिन्दव इत्येव समुद्रेण समन्तं परिण्यदधात्' (जै० व्रा० १।१०४)। **परिण्यदधात् परितो न्यधात् न्यास्थत्।**
- 'परिनिधाय' (का० श्रौ० १८।६।१३)। **परिणिधायेति तूचितम्। विस्पष्टोऽर्थः।**

## वृत्
### परिनिवृत्
- वृत् (वृतु वर्तने)।
- 'क्लेशाः परिनिवर्तन्ते केषाञ्चिदसमीक्षिताः' ( ) **परिनिवर्तन्ते ऽखिलेन निवर्तन्ते विनश्यन्ति।**  

## स्था
### परिनिस्था
- स्था (ष्ठा गतिनिवृत्तौ)।
- 'एतावति हि शास्त्रकृत्यं परिनितिष्ठति' (पदमञ्ज० पृ० ४)। **परिनितिष्ठति परिसमाप्यते पर्यवस्यति।**
- 'त्रयोदश समाः कालो ज्ञायतां परिनिष्ठितः' (भा० वन०)। **परिनिष्ठितः परिसमाप्तः।**
- 'अपरिनिष्ठितस्योपदेशस्यान्याय्यं प्रदर्शनम्' (माल० १)।
- 'इतिहासे महापुण्ये बुद्धिश्च परिनैष्ठिकी' (भा० आदि० ६२।१७)। **परिनिष्ठा मोक्षः, तदुचिता।**
