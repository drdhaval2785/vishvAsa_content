+++
title="२०७ परिनिर् (परि+निर्)"

+++

## वप्
### परिनिर्वप्
- वप् (टुवप बीजसन्ताने, बीजसन्तानो बीजविकरणम्)।
- 'आतिथ्यमेभ्यः परिनिर्विवप्सोः' (भट्टि० ३।४२)। **निपूःर्वो वपिर्दाने वर्तते। निर्विवप्सुर्निर्वप्तुमिच्छुर्दित्सुः, तस्य।**

## वा
### परिनिर्वा
- वा (वा गतिगन्धनयोः)।
- 'शाम्यामि परि निर्वामि सुखं मामेति केवलम्' (भा० शां० १७७।५०)। **परिनिर्वामि निर्दुःखो भवामि, निर्वृणोमि।**
- 'शाम्यामि परिनिर्वामि सुखमासे च केवलम्' (यो० वा० ३।७५।३, ६(१)। १०२।१४)। **उक्तोऽर्थः।**
