+++
title="२०९ परिवि (परि+वि)"

+++

## धाव्
### परिविधाव्
- धाव् (धावु गतिशुद्ध्योः)।
- 'परि सप्तिर्न वाजयुः…। व्यानशिः पवमानो विधावति' (ऋ० ९।१०३।६)। **परिविधावति परितः स्रवति। निष्पूतः सन् इतस्ततः पवते स्यन्दत इत्यर्थः।**
- 'ततः शाखाः प्रशाखाश्च स्कन्धांश्चोत्तमशाखिनाम्। शीघ्रं विपरिधावन्तं यदा प्राप्तुं न शक्नुयुः' (रा० ५।३०।२४)॥ **दृष्ट्वा च परिधावन्तं भवेयुः परिशङ्किता इति पाठान्तरम्। विपरिधाववन्तम् इतस्ततः प्लवमानम्।**

## श्वस्
### परिविश्वस्
- श्वस् (श्वस प्राणने)।
- 'उवाच वचनं रामः परि विश्वासयंस्तदा' (रा० २।३०।२६)। **परिविश्वासयन् उज्जीवयन्।**
