+++
title="२२५ उपवि (उप+वि)"

+++

## ऊह्
### उपव्यूह्
- ऊह् (ऊह वितर्के)।
- 'समोप्पापरं खरं पूर्वस्मिन्नुपव्यूहति' (सत्या० श्रौ० २४।६।२)। **उपव्यूहति निक्षिपति।**

## मुच्
### उपविमुच्
- मुच् (मुच्लृ मोक्षणे)।
- 'अश्वै र्वाऽनडुद्भिर्वान्यैरन्यैरश्रान्ततरैरुपविमोकं यान्ति' (ऐ० ब्रा० ४।४।५)। **उपविमोकम् उप समीपे छायादीनां विमुच्य।**
- 'तद्यथा दीर्घाध्व उपविमोकं यायात्' (ऐ० ब्रा० ६।२३)। **उक्तोऽर्थः।**

## स्था
### उपविस्था
- स्था (ष्ठा गतिनिवृत्तौ)।
- 'दिशो वा अस्य (आदित्यस्य) बुध्न्या उपमा (=मानानि) विष्ठास्ता ह्येष उपवितिष्ठते' (श० ब्रा० ७।४।१।१४)। **उपवितिष्ठते ऽवलम्बते। सकर्मकोत्र व्युपाभ्यामुपसृष्टो धातुः।**
