+++
title="२५१ समुदाङ (सम्+उद्+आङ्)"

+++

## इ
- {समुदे}
- इ (इण् गतौ)।
- 'गुणहान्यां तु परेषां समुदेतः सोदर्योपि भोजयितव्यः' (सत्या० श्रौ० २७।५।३४)। **समुदेतो वृत्तादिभिर्युक्तः।**

## चर्
- {समुदाचर्}
- चर् (चर गतिभक्षणयोः)।
- 'यामि (=जामि) हरणजनितानुशयः समुदाचचार निज एव रुक्मिणः' (शिशु० १५।५३)। **समुदाचचार उदियाय। उद्दिदीप इत्यर्थः। निजो नित्यः। प्रतिघः क्रोधः।**
- 'यथा भवति सुस्वस्थस्तथा त्वं समुदाचर' (रा० ६।९।२१)। **समुदाचर आचर।**

## वह्
- {समुदावह्}
- वह् (वह प्रापणे)।
- 'ततो हत इति ज्ञात्वा तान्भक्षान्समुदावहत्' (रा० ६।६९।१५)। **समुदावहत् अपावहत्, अपानयत्।**
- '(अश्वाः) पुत्रं विराटराजस्य सत्वरं समुदावहन्' (भा० द्रोण० २३।१७)। **समुदावहन् प्रापयन् (रथस्थम्)।**

## हृ
- {समुदाहृ}
- हृ (हृञ् हरणे)।
- 'एतेत्युच्चैर्हरिवरान् सुग्रीवः समुदाहरत्' (रा० ४।३८।७)। **समुदाहरत् व्याहरत्।**
